---
title: Kobayashi Shorin Ryu
masters: karatemasters
kata: karatekata
icon: http://suibukan.gr/sites/suibukan.com/files/imagecache/Logo_small/Kanji_Karate-Do.gif
image: https://c2.staticflickr.com/4/3894/14772548096_658b8a9da7_b.jpg
---

Το Kοbayashί shοrin ryu karate dο, το οποίο εννοιολογικά μεταφράζεται ως το "karate του μικρού πευκοδάσους", είναι από τα πιο έγκυρα συστήματα karate. Έχει αποτελέσει τη βάση για την ανάπτυξη των περισσοτέρων μοντέρνων ιαπωνικών συστημάτων, όπως το Shοtοkan και το Wadο ryu. Το Shοrin ryu και το Gοju ryu θεωρούνται τα δύο βασικά συστήματα του karate της Okinawa.

Έχουν βασιστεί σε συστήματα kung fu των επαρχιών Fuchu & Fukien της N.Κίνας, τα οποία σε συνδυασμό με τη μαχητική τεχνοτροπία των κατοίκων των νησιών Ryu Κyu και την εμπειρία της οικογένειας σαμουράι Satsuma που μετοίκησαν στην Okinawa απο τα νησιά Kyushu της Ιαπωνίας τον 16ο αιώνα, αποτέλεσαν αυτό που ονομάζουμε σήμερα karate της Okinawa.

Η μαχητική μέθοδος που αναπτύχθηκε από τους δασκάλους του Shοrin ryu περιλαμβάνει ασκήσεις συντονισμού και σωματικής προπόνησης, βασικές τεχνικές, kata και ασκήσεις σε ζεύγη. Χαρακτηριστικό των ασκήσεων του Shοrin ryu είναι οι κοφτές, γρήγορες τεχνικές, βασισμένες στη στρατηγική της αποφυγής και ταυτόχρονης επίθεσης σε ευαίσθητα σημεία του σώματος, με πολλαπλά χτυπήματα. Το σύστημα αυτό είναι ιδανικό για άτομα που επιδιώκουν πνευματική και σωματική ολοκλήρωση μέσα από μια παλιά πολεμική τέχνη και ταυτόχρονα μια τέλεια μορφή αυτοάμυνας.

Η γενεαλογία του Kοbayashί shοrin ryu karate dο ξεκινά τον 19ο αιώνα από τον master "Bushi" Matsumura (1805-1893), κατόπιν τον master "Anko" Itosu (1832-1925), ενώ προσδιορίζεται ως ξεχωριστό στυλ από τον Chosin Chibana (1885-1969).
O Grand Master του συστήματος σήμερα (2003) είναι ο Shugoro Nakazato (1919- ), ενώ ο επικεφαλής εκπαιδευτής στις ΗΠΑ είναι ο master Tadashi Yamashita (1942- ). Στην Ευρώπη επικεφαλής εκπαιδευτής είναι ο kyoshi Μπάμπης Πολυχρονόπουλος (1956- ).