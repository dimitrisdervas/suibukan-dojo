---
title: Shugoro Nakazato
period: 1919 - σήμερα
image: http://suibukan.gr/sites/suibukan.com/files/budoka_photos/sui_nakazato.jpg
---

O Nagazato Shugoro γεννήθηκε το 1919, στο χωριό Sakukawa, στο Shuri, αλλά ο πατέρας του που ανήκε στην τάξη shizoku, πέθανε όταν ο Shugoro ήταν μόλις τριών ετών.
Πρωτάρχισε την εκπαίδευσή του στο karate το 1935 υπό τον Seichi Iju (έναν πρώην μαθητή του Shinpan Shiroma) στο τμήμα κηδεμονευμένων στο Minato στην πόλη Sakai, Osaka μένοντας μαζί του μέχρι το 1940.
Το ίδιο διάστημα (δηλαδή 1936-1940) ο Nagazato εκπαιδεύτηκε στα όπλα του kobudo, sai, bo, nunchaku, tunfa και nichokama υπό τον Seiro Tonaki, ο οποίος ήταν μόνο λίγο μεγαλύτερος (από τον Nagazato) και υπήρξε για κάποιο διάστημα μαθητής του Sanda Chinen.

Στη συνέχεια ο Nagazato κατατάχθηκε στον ιαπωνικό στρατό, όπου διδάχθηκε τεχνικές ξιφολόγχης και στρατιωτική πειθαρχία στις τότε στρατολογήσεις της πατρίδας του. Στην αρχή ήθελε να ενσωματωθεί, αλλά μετά από λίγο άρχισε να αντιπαθεί την στρατιωτική ζωή και να επιθυμεί να επιστρέψει στην ιδιαίτερη πατρίδα του. Με το τέλος του πολέμου το όνειρό του πραγματοποιήθηκε και επέστρεψε στην Οkinawa για να γίνει αφοσιωμένος μαθητής του Chocin Chibana τον οποίο θεώρησε ως τον πιο εξέχοντα αυθεντικό δάσκαλο karate της εποχής.

Το 1951 ο Nagazato άνοιξε ένα dojo σε συνεργασία με τον Chocin Chibana το οποίο ονόμαζε συχνά, το "The Chibana Dai Ichi Dojo". Μετά το 1955, αφού έλαβε τον τίτλο του επικεφαλή εκπαιδευτή (shihan) από τον Chibana, ο Nagazato άνοιξε το σημερινό dojo στην Aja κοντά στην Naha που ονόμασε "Shorin ryu Shorin kan Nagazato Dojo". Ο Chibana ήταν ο εμπνευστής αυτού του ονόματος.
Την ίδια χρονιά ο Nagazato ξανάρχισε εκπαίδευση bojitsu, αυτή τη φορά υπό τον γιο του Seiro Tonaki, τον Masami Chinen με τον οποίο έμεινε μέχρι το 1958.

Ο Nagazato διδάσκει τα karate kata: Kihon kata (Ichi, Ni, San) Fukyu kata (Ichi, Ni, San, Yon, Go) Naihanchi (Ichi, Ni, San) Pinan (Ichi, Ni, San, Yon, Go) Passai (Dai, Sho) Kusanku(Dai, Sho) και Gojushiro καθώς επίσης και τα όπλα bo, sai, tunfa, και nunchaku.
"Αρχικά", λέει ο sensei Nagazato, "ο Chibana είχε διδάξει την τεχνοτροπία του Anko Itosu χωρίς να την τροποποιήσει, ωστόσο η προπόνηση συμπεριλάμβανε και λίγη ελεύθερη μάχη (kumite)". O Nagazato πρόσθεσε τα Kihon και Fukyu kata και διδάσκει την έκδοση του Iju στο Gojushiro.

Με την βοήθεια του γιου του Minoru, που είναι ιατροδικαστής, ο Nagazato διατηρεί ένα αυστηρό έλεγχο στο dojo του. Το πρόγραμμα προπόνησης τείνει προς το αθλητικό karate με ψηλά λακτίσματα, πολύ ιδρώτα και πιέσεις στις αρθρώσεις. Η ελεύθερη μάχη χωρίς προστατευτικά είναι γρήγορη και σκληρή, αλλά όχι δυσάρεστη και υπάρχουν συμμετοχές πολλών dojo. Ο Nagazato είναι ένας από τους λίγους δασκάλους στην Okinawa που πρακτικά παλεύει ελεύθερα με τους μαθητές του, οι οποίοι παραδέχονται ότι δεν μπορούν ούτε να τον πλησιάσουν για να τον χτυπήσουν, γιατί το παραμικρό πλεονέκτημα που μπορεί να αποκτήσουν αντιμετωπίζεται με μια αστραπιαία αντίδραση. Ευτυχώς ο Nagazato συγκρατεί πάντα τις γροθιές του. Παρ' όλη την έμφαση στην πάλη, πιστεύει ότι η εξάσκηση στα kata είναι πιο σημαντική από τους αγώνες και όπως και στα περισσότερα dojo της Okinawa οι εξετάσεις αξιολόγησης βασίζονται κυρίως στην πρόοδο στα kata.

Χαρακτηρισμένος ως "καλλιτέχνης της μιας γροθιάς" από μερικούς από τους Αμερικάνους μαθητές του, ο Shugoro Nagazato έχει αναπτύξει την μάχη του στο karate σε μια έξοχη τέχνη. Οι πολλές επιδείξεις στην ηπειρωτική Ιαπωνία καθώς και στο εξωτερικό πιστοποιούν την δημοτικότητά του. Ωστόσο το μεγαλύτερο μερίδιο της φήμης του το οφείλει στους πολλούς ευρύτερα γνωστούς μαθητές του στις Η.Π.Α. συμπεριλαμβανόμενου και του master Tadashi Yamashita.