<?xml version="1.0" encoding="UTF-8"?>
<rss version="2.0" xmlns:atom="http://www.w3.org/2005/Atom">
  <channel>
    <title>SuiBuKan</title>
    <description>Write an awesome description for your new site here. You can edit this line in _config.yml. It will appear in your document head meta (for Google search results) and in your feed.xml site description.</description>
    <link>http://yourdomain.com/</link>
    <atom:link href="http://yourdomain.com/feed.xml" rel="self" type="application/rss+xml" />
    <pubDate>Fri, 22 Aug 2014 19:23:58 +0000</pubDate>
    <lastBuildDate>Fri, 22 Aug 2014 19:23:58 +0000</lastBuildDate>
    <generator>Jekyll v2.2.0</generator>
    
      <item>
        <title>Νέο τμήμα στο &quot;Dojo Technican&quot;</title>
        <description>
</description>
        <pubDate>Fri, 22 Aug 2014 00:00:00 +0000</pubDate>
        <link>http://yourdomain.com/news/new-dojo-classes</link>
        <guid isPermaLink="true">http://yourdomain.com/news/new-dojo-classes</guid>
        
        
        <category>news</category>
        
      </item>
    
      <item>
        <title>Η Σύσκεψη των Οκιναβέζων Karateka του 1936</title>
        <description>&lt;p&gt;H ιστορική σύσκεψη των σπουδαιότερων δασκάλων Karate έγινε στην Νάχα, στην Οκινάβα στις 25 Οκτωβρίου του 1936, στο δημαρχείο της πόλης, με την συνδρομή της εφημερίδας Ryukyu Shinposha. Παρόντες ήταν κάποιοι από τους σπουδαιότερους και πιο φημισμένους δασκάλους της εποχής όπως ο Hanashiro Chomo, ο Kyan Chotoku, ο Motobu Choki, ο Chibana Choshin, ο Kiyoda Juhatsu, ο Miyagi Chojun, και ο Gusukuma Shimpan.
&lt;!--more--&gt;
Ακόμη επίσημοι καλεσμένοι ήταν ο Sato Koichi, επικεφαλής των εκπαιδευτικών θεμάτων, ο Shimabukuro Zenpatchi, επικεφαλής βιβλιοθηκάριος της επαρχίας της Νάχα, ο Υποδιοικητής του τοπικού στρατοπέδου, Fukushima Kitsuma, ο Kita Ezio, αστυνομικός διευθυντής στο τμήμα της Νάχα, ο Goeku Chosho, αξιωματούχος του Υπουργείου Εσωτερικής Τάξης, ο Furukawa Gisaburo, διευθυντής του συμβουλίου Φυσικής Αγωγής και ο συγγραφέας Andoh Shigeru. Από την εφημερίδα «Ryukyu Shinposha» ήταν παρόντες ο πρόεδρος Ota Chofu (1865-1938), ο αρχισυντάκτης Matayoshi Yasukazu, ο διευθυντής Yamaguchi Zensoku, ο δημοσιογράφος κος Tamaki, και ο Nakasone Genwa, ερευνητής/συγγραφέας για τις πολεμικές τέχνες.&lt;/p&gt;

&lt;p&gt;Καθώς μεταφράζονται στα Ελληνικά για πρώτη φορά, τα πρακτικά της σύσκεψης αυτής προσφέρουν στον αναγνώστη ένα πλήθος πληροφοριών μέσα από τα λόγια και τη σοφία αυτών των ανδρών που σχημάτισαν το μοντέρνο Karatedo πριν τον Β’ Παγκόσμιο Πόλεμο. Μέσα από την κουβέντα τους μπορούμε να μάθουμε γιατί το “Toudijutsu” μετονομάστηκε σε “Karate” και γιατί οι Οκιναβέζοι αγωνιούσαν για την διατήρηση της πολιτιστικής κληρονομιάς τους. Τα πρακτικά της συνάντησης δημοσιεύτηκαν για πρώτη φορά στο βιβλίο “Karatedo Daiho Kan” του Toyama Kanken το 1963 και προσφέρουν στον αναγνώστη πληροφορίες για το ποιες συνθήκες οδήγησαν στην δημιουργία του μοντέρνου Karatedo και ποιες προσπάθειες έγιναν για την ενοποίηση και την προώθησή του.&lt;/p&gt;

&lt;p&gt;Η κινητήρια δύναμη πίσω από την οργάνωση αυτής της σύσκεψης ήταν ο Nakasone Genwa, ο οποίος γεννήθηκε στην Οκινάβα και αποφοίτησε από το Παιδαγωγικό Κολλέγιο το 1929. Αφού μετακόμισε στο Τόκιο, ξεκίνησε να ασχολείται με το σοσιαλιστικό κίνημα και να εκδίδει μια πολιτική εφημερίδα. Το 1934 άρχισε να υποστηρίζει και να εκδίδει βιβλία με θέμα το Karate και μετά τον πόλεμο ακολούθησε πολιτική καριέρα. Το 1938 προχώρησε στην έκδοση του σπουδαίου βιβλίου “Karatedo Taikan”, ενώ μαζί με τον ιδρυτή του Shito Ryu, Mabuni Kenwa, έγραψε το βιβλίο “ Kobo Kempo Karate Numon”.&lt;/p&gt;

&lt;p&gt;Στη συνάντηση του 1936, ο Genwa (1886-1978) ήταν 50 χρονών. Ο Hanashiro Chomo (1869-1945), ο οποίος ήταν μαθητής του θρυλικού Bushi Matsumura και φημισμένος δάσκαλος ο ίδιος, ήταν 67 ετών. Ο κατά ένα χρόνο νεότερος Kyan Chotoku (1870-1945) ήταν επίσης μαθητής του Matsumura και σπουδαίος δάσκαλος του Toudijutsu. Ο Motobu Choki (1871-1944) είχε μάθει πολεμικές τέχνες από πολλούς δασκάλους και είχε τη φήμη του μαχητή. Ήταν η πιο αμφιλεγόμενη φιγούρα του Toudijutsu εκείνης της εποχής και όταν συμμετείχε στην συνάντηση ήταν 65 ετών.&lt;/p&gt;

&lt;p&gt;Ο Chibana Chosin (1885-1969), 51 ετών τότε, ήταν μαθητής του Ankoh Itosu και απολάμβανε τον σεβασμό όλων λόγω των ικανοτήτων και του τρόπου διδασκαλίας του. Ήταν ο πρώτος δάσκαλος που χρησιμοποίησε τον όρο Shorin Ryu για να περιγράψει το Toudijutsu. Ο Miyagi Chojun (1888-1963), 48 ετών τότε, ήταν ο πιο γνωστός μαθητής του Higashionna Kanryo και ο ιδρυτής του Goju Ryu. Ο Kiyoda Juhatsu (1886-1967), επίσης μαθητής του Higashionna και φημισμένος δάσκαλος της εποχής. Ήταν 50 χρονών όταν συμμετείχε στη σύσκεψη. Τέλος, ο Gusukuma Shimpan (1890-1954), 46 ετών, μαθήτευσε κοντά στον Itosu, αλλά και στον Higashionna και ήταν γνωστός δάσκαλος και ο ίδιος.&lt;/p&gt;

&lt;p&gt;Μετά από αυτή την σύντομη παρουσίαση των δασκάλων ακολουθούν τα πρακτικά της σύσκεψης.&lt;/p&gt;

&lt;hr /&gt;

&lt;p&gt;Matayoshi Yasukazu: Σας ευχαριστούμε όλους που ήρθατε σήμερα. Ο Κύριος Nakasone Genwa οργάνωσε την σημερινή συνάντηση. Ο Κύριος Genwa όχι μόνο δουλεύει στην εφημερίδα μας αλλά παράλληλα είναι ιστορικός που ασχολείται με τις πολεμικές τέχνες και προπονείται στο Karate στο Shudokan στο Τόκιο.&lt;/p&gt;

&lt;p&gt;Πρόσφατα το Karate έχει γίνει δημοφιλές στο Τόκιο, όμως φαίνεται πως υπάρχουν κάποιοι άνθρωποι που επηρεασμένοι από την δημοτικότητά του προπονούνται με λάθος τρόπο. Εμείς θεωρούμε πως είναι δική μας ευθύνη να διατηρηθεί η ορθόδοξη παράδοση στο karate για την οποία οι Οκιναβέζοι δάσκαλοι προσπάθησαν τόσο πολύ και η οποία αξίζει να είναι η μόνη που θα διδαχθεί στις επόμενες γενιές. Ακόμη προβληματιζόμαστε σχετικά με την διατήρηση και την διάδοση της έρευνας και των πληροφοριών που μας εμπιστεύτηκαν οι παλαιοί δάσκαλοι και οι μαθητές τους. Ελπίζω ότι όλοι οι προσκεκλημένοι θα εκφράσουν την άποψή τους με ειλικρίνεια για αυτά τα θέματα.&lt;/p&gt;

&lt;p&gt;Είμαστε πολύ τυχεροί που έχουμε μαζί μας σήμερα σπουδαίους δασκάλους του Karate όπως ο Hanashiro Chomo, ο Kyan Chotoku, ο Motobu Choki, και ο Miyagi Chojun. Θα χαρούμε πολύ αν θα μπορούσατε να εξηγήσετε την αληθινή φύση του Karate σε όλους εδώ σήμερα. Τώρα ο Κύριος Nakasone Genwa θα μας μιλήσει για το πώς θα διεξαχθεί η συζήτηση.&lt;/p&gt;

&lt;p&gt;Ota Chofu: Ελάτε στο βήμα Κύριε Genwa, έχετε το λόγο.&lt;/p&gt;

&lt;p&gt;Nakasone Genwa: Σας ευχαριστώ. Όπως ανέφερε ο πρόεδρος Chofu και ο Sensei Matayoshi θα μιλήσω πρώτος αν και είμαι απλά ένας ταπεινός κατώτερός σας. Από τότε που γύρισα από το Τόκιο, πριν δύο μήνες, έχω πάρει συνεντεύξεις από πολλούς ανθρώπους σε διάφορα μέρη σχετικά με τις απόψεις τους για το Karate. Απογοητεύτηκα όταν έμαθα πως η Οκινάβα δεν έχει κάποιο οργανισμό που να ενώνει και να φέρνει σε επαφή τους σπουδαίους δασκάλους του νησιού. Σήμερα όμως έχουμε την ευκαιρία και τα μέσα να ιδρύσουμε μια τέτοια οργάνωση με τη συμβολή της εφημερίδας Ryukyu Shinposha.&lt;/p&gt;

&lt;p&gt;Το Karate θα πρέπει να καλλιεργηθεί και να διαδοθεί γιατί είναι μια αποτελεσματική πολεμική τέχνη (budo) που οδηγεί στην ανάπτυξη φυσικής δύναμης και ενός ανίκητου πνεύματος. Μελετάω το Karate για χρόνια στο Shudokan[1] στο Τόκιο και κάνω κάθε προσπάθεια να διαδώσω την παράδοσή του εκεί. Με αυτό υπόψη, θα ήθελα κάθε ένας από τους σεβαστούς δασκάλους που είναι εδώ να μοιραστεί μαζί μας τις απόψεις του για την διάδοση της τέχνης μας σε ολόκληρο το έθνος.&lt;/p&gt;

&lt;p&gt;Όπως πρότεινε ο Sensei Matayoshi, ίσως θα πρέπει να ξεκινήσουμε τη συζήτηση με το όνομα Karate και τα προβλήματα που το περικλείουν. Όταν το Karate[2] (γραμμένο σαν «Άδειο Χέρι») πρωτοήρθε στο Τόκιο, χρησιμοποιήθηκε ο όρος “Toudi” (γραμμένο σαν «Κινέζικο Χέρι»). Εκείνη την εποχή το Karate ήταν μια καινούργια τέχνη και χρειάστηκε να περάσει κάποιος καιρός μέχρι να γίνει δημοφιλές.&lt;/p&gt;

&lt;p&gt;Τα σχολεία θεώρησαν πως ο όρος «Κινέζικο Χέρι» δεν ήταν θεμιτός και άλλαξαν το πρώτο ιδεόγραμμα[2] που σήμαινε Κινέζικο. Κάποια dojo ονομάζονται “Nihon Karate Kenkyukai” (Οργάνωση μελέτης του Ιαπωνικού Χεριού). Αυτό όμως συνέβαινε στην μεταβατική περίοδο. Σήμερα όλα σχεδόν τα dojo, ακόμη και τα δύο μεγαλύτερα, χρησιμοποιούν τον όρο Karate (Άδειο Χέρι). Οι περισσότερες λέσχες στα Πανεπιστήμια επίσης χρησιμοποιούν τον ίδιο όρο. Παρόλα αυτά, κάποιες λέσχες χρησιμοποιούν ακόμη τον παραδοσιακό όρο “Toudi”.&lt;/p&gt;

&lt;p&gt;O λόγος που άλλαξε ο όρος “Toudi” σε “Karate” είναι επειδή περιγράφει την τέχνη όπου ο ασκούμενος χρησιμοποιεί τα άδεια χέρια του ή τις άδειες γροθιές του (Karaken). Θα ήθελα να προτείνω να χρησιμοποιείται ο όρος “Karatedo” από εδώ και πέρα, έτσι ώστε να θεωρείται ο κανόνας για την ανάπτυξη του Karate σαν μια μορφή Ιαπωνικού budo[3]. Εσείς τι πιστεύετε για αυτό;&lt;/p&gt;

&lt;p&gt;Hanashiro Chomo: Πιο παλιά δεν χρησιμοποιούσαν τον όρο Karate, αλλά “Toudi” ή απλά “Te”, που σήμαινε χέρι. Με αυτό τον όρο αναφέρονταν στη μάχη με άδεια χέρια ή γροθιές.&lt;/p&gt;

&lt;p&gt;Ota Chofu: Και εμείς το αποκαλούσαμε απλά “Toudi”.&lt;/p&gt;

&lt;p&gt;Shimabukuro Zenpatchi: Κύριε Nakasone Genwa, πρόσφατα άρχισε η χρήση του όρου Karatedo. Αυτό σημαίνει πως θα δοθεί βαρύτητα στην ανάπτυξη και καλλιέργεια του πνεύματος, όπως στο Judo ή στο Kendo; Αυτός είναι ο λόγος που προστέθηκε το “do” ;&lt;/p&gt;

&lt;p&gt;Nakasone Genwa: Ναι, ο σκοπός είναι η καλλιέργεια του πνεύματος.&lt;/p&gt;

&lt;p&gt;Ota Chofu: Sensei Miyagi, χρησιμοποιείτε και εσείς τον όρο “Toudi”;&lt;/p&gt;

&lt;p&gt;Miyagi Chojun: Ναι, το χρησιμοποιούμε γενικά. Πολλοί μαθητές που έρχονται στο dojo μου όμως μου ζητάνε να τους διδάξω την τέχνη του Te. Κρίνοντας από αυτό, πιστεύω πως ο όρος “Te” χρησιμοποιούταν από παλιά. Πιστεύω πως ο όρος “Karate” είναι πολύ καλός και εξηγεί τι αντιπροσωπεύει η τέχνη. Όπως είπε ο Κύριος Shimabukuro, ο όρος “judo” προήλθε από το “jujutsu”[4]. Στην Κίνα το “Kempo” λεγόταν “Beida” (Λευκό Χτύπημα) πριν πολλά χρόνια. Τα ονόματα αλλάζουν με τις εποχές. Προτιμώ τον όρο “Karatedo” από το απλό “Karate”. Όμως αυτή η αλλαγή θα πρέπει να αποφασιστεί ομόφωνα.&lt;/p&gt;

&lt;p&gt;Ο οργανισμός Dai Nippon Butokukai έχει συζητήσει το ίδιο θέμα με τα μέλη του συμβουλίου του. Μετά από εκείνη τη συζήτηση το θέμα παραμένει ανοιχτό. Στην Κίνα χρησιμοποιείται ο όρος “Toubido”. Σύντομα θα δημιουργηθεί ένας οργανισμός (Shinkokai) για την προώθηση της τέχνης και θα ήθελα να υπάρχει ένας όρος που να χρησιμοποιούμε όλοι.&lt;/p&gt;

&lt;p&gt;Oroku Chotei: Sensei Miyagi, ταξιδέψατε στην Κίνα για να μάθετε Karate;&lt;/p&gt;

&lt;p&gt;Miyagi Chojun: Αν και δεν ξεκίνησα εκεί την εκπαίδευσή μου στο Te, πήγα στην Κίνα[5] για να μάθω πιο προχωρημένες τεχνικές Gong Fu[6].&lt;/p&gt;

&lt;p&gt;Oroku Chotei: Υπάρχει κάποιο ξεχωριστό στυλ Te εδώ στην Οκινάβα;&lt;/p&gt;

&lt;p&gt;Miyagi Chojun: Πράγματι, η τέχνη του Te έχει καλλιεργηθεί και βελτιωθεί πολύ εδώ στην Οκινάβα.&lt;/p&gt;

&lt;p&gt;Kiyoda Juhatsu: Συμφωνώ με τον Κύριο Nakasone. Γενικά μιλώντας οι άνθρωποι αυτής της επαρχίας είναι εξοικειωμένοι με τον όρο “Toudi”. Θα πρέπει να συζητήσουμε αυτό το θέμα με ερευνητές εδώ στην Οκινάβα και να ακούσουμε τι έχουν βρει. Είναι πολύ νωρίς για να αποφασίσουμε εδώ και τώρα.&lt;/p&gt;

&lt;p&gt;Miyagi Chojun: Δεν εννοούσα ότι χρειάζεται να αποφασίσουμε αυτή την στιγμή.&lt;/p&gt;

&lt;p&gt;Matayoshi Yasukazu: Θα μπορούσαμε να ακούσουμε και κάποιες άλλες απόψεις;&lt;/p&gt;

&lt;p&gt;Hanashiro Chomo: Στο βιβλίο μου “Karate Kumite” που εκδόθηκε τον Αύγουστο του 1905, χρησιμοποιώ τον όρο Karate.&lt;/p&gt;

&lt;p&gt;Furukawa Gisaburo: Εμείς από την πλευρά μας ενδιαφερόμαστε να προωθήσουμε την τέχνη στο εσωτερικό της Ιαπωνίας. Θα θέλαμε κάθε επαρχία να έχει έναν οργανισμό που να προωθεί το Karate και να το εισάγουμε στα γυμνάσια της χώρας. Έτσι όλες οι επαρχίες θα γνωρίσουν την τέχνη και μετά θα αρχίσουμε να την καλλιεργούμε περισσότερο.&lt;/p&gt;

&lt;p&gt;Nakasone Genwa: Κατανοώ την άποψη του Κύριου Kiyoda. Θα πρέπει λοιπόν να αποφασίσουμε για το όνομα και ποιους ανθρώπους να ρωτήσουμε. Θα αποφασίσουμε με βάση την πλειοψηφία ή θα ήταν καλύτερο να ρωτήσουμε τους πιο ενθουσιώδεις μαθητές για ποιο όρο προτιμούν; Για να προωθήσουμε την τέχνη, η εφημερίδα μας συχνά χρηματοδοτεί μαθητές για να ταξιδέψουν στην χώρα και να κάνουν επιδείξεις Karate. Με αυτό τον τρόπο θα εξαπλωθεί η τέχνη σε όλο το έθνος. Αυτοί οι νέοι αναγνωρίζουν την ιστορική σημασία του όρου “Toudi”, αλλά πιστεύουν πως το “Karatedo” θα αναπτυχθεί με τη δική τους προσπάθεια. Η άποψή μου είναι πως κάποιοι από αυτούς τους νεαρούς θα αποτελέσουν τους μελλοντικούς δασκάλους που θα επηρεάσουν την ανάπτυξη και τη διάδοση του Karate. Έτσι λοιπόν προτείνω ο όρος “Toudi” να αλλάξει σε “Karatedo” το συντομότερο δυνατόν. Δεν θα πρέπει να σκεφτόμαστε μόνο την διατήρηση της τέχνης αλλά και την προώθησή της.&lt;/p&gt;

&lt;p&gt;Kiyoda Juhatsu: Επομένως προτείνω να υιοθετηθεί ο όρος “Karate” αν είναι όλοι σύμφωνοι. Πιστεύω πως εξυπηρετεί αποτελεσματικά το σκοπό μας[7].&lt;/p&gt;

&lt;p&gt;Gusukuma Shimpan: Όταν δίδασκα στα γυμνάσια της χώρας ανακάλυψα πως οι μαθητές δεν ήταν ικανοποιημένοι με τον όρο “Toudi” και έτσι έγραφα “Kempo”. Παρόλα αυτά πιστεύω πως ο όρος “Karate” είναι κατάλληλος γιατί περιγράφει μια πολεμική τέχνη δίχως όπλα. Δεν έχω καμιά ένσταση σε αυτό το θέμα.&lt;/p&gt;

&lt;p&gt;Goeku Chosho: Καθώς έχω δεσμούς με τον οργανισμό Butokukai, θα ήθελα να πω και εγώ κάτι. Ο οργανισμός Butokukai αναγνώρισε το Karate σαν πολεμική τέχνη το 1933. Εκείνη την εποχή ο Sensei Miyagi έγραφε ακόμη το “Karate” σαν “Toudi”. Αν το όνομα αλλάξει σε “Karate” τότε τα μέλη μας θα το αποδεχθούν, αλλά πρώτα θα πρέπει να δώσει την άδεια το Butokukai Honbu Dojo.&lt;/p&gt;

&lt;p&gt;Ota Chofu: Ο Sensei Hanashiro ήταν ο πρώτος που χρησιμοποίησε τον όρο “Karate” τo 1905. Ότι γίνεται δημοφιλές στην καρδιά του έθνους (Τόκιο) σύντομα γίνεται δημοφιλές και αποδεκτό στις επαρχίες. Για παράδειγμα η τοποθεσία “Anshibira” στη Νάχα είναι πλέον γνωστή ως “Habu-Zaka”. Το μουσικό όργανο “shamisen” πλέον ονομάζεται “jabisen”. Τα ονόματα που χρησιμοποιούνται στην πρωτεύουσα κυριαρχούν στην συνέχεια και στην υπόλοιπη χώρα. Εμείς οι κάτοικοι της Οκινάβας μπορεί να μην είμαστε ευχαριστημένοι από αυτό, αλλά αν είμαστε οι μόνοι που θα χρησιμοποιούμε τον όρο “Toudi”, τότε όταν το Karate γίνει δημοφιλές, οι υπόλοιποι Ιάπωνες δεν θα γνωρίζουν πως έχει τις ρίζες του στην Οκινάβα. Με βάση αυτό το επιχείρημα, πιστεύω πως ο όρος “Karate” είναι ο καταλληλότερος.&lt;/p&gt;

&lt;p&gt;Nakasone Genwa: Μέχρι τώρα ακούσαμε τις απόψεις ατόμων που ζουν στην Οκινάβα εδώ και πολλά χρόνια. Ας ακούσουμε τώρα και τον Κύριο Sato Koichi, ο οποίος είναι ο διευθυντής των θεμάτων εκπαίδευσης και ήρθε πρόσφατα στην Οκινάβα.&lt;/p&gt;

&lt;p&gt;Sato Koichi: Δεν γνωρίζω πολλά πράγματα για το Karate, αλλά μου φαίνεται πως ο όρος “Toudi” δεν υποστηρίζεται από τους ειδικούς. Προτείνω λοιπόν και εγώ τη χρήση του όρου “Karate”.&lt;/p&gt;

&lt;p&gt;Furukawa Gisaburo: Για τους ανθρώπους που ζουν σε άλλες επαρχίες ο όρος “Karate” είναι πιο ελκυστικός και σίγουρα θα καταλάβουν πως αναφέρεται σε μια πολεμική τέχνη. Αντίθετα ο όρος “Toudi” φαίνεται πως δεν είναι πια σε μεγάλη χρήση.&lt;/p&gt;

&lt;p&gt;Nakasone Genwa: Nα ακούσουμε και την άποψη του Κυρίου Fukushima Kitsuma;&lt;/p&gt;

&lt;p&gt;Fukushima Kitsuma: Λοιπόν, πιστεύω πως ο όρος “Karate” είναι κατάλληλος, ειδικά αν κάποιος σκεφτεί την σχέση ανάμεσα στο όνομα και στην τέχνη: αυτοάμυνα χρησιμοποιώντας άδεια χέρια.&lt;/p&gt;

&lt;p&gt;Nakasone Genwa: Κυκλοφορεί μια ιστορία για έναν άντρα, ο οποίος ήταν τόσο δυνατός που μπορούσε να σύρει ένα αυτοκίνητο. Για να τραβήξει την προσοχή των περαστικών έφτιαξε μια πινακίδα στην οποία έγραψε “Kojimaryu Toudijutsu.”&lt;/p&gt;

&lt;p&gt;Ota Chofu: Δεν νομίζω πως υπάρχει κάποιος που έχει πρόβλημα με τον όρο “Kara”. Αρκετοί όμως δεν θέλουν τον όρο “Tou” (Κίνα).&lt;/p&gt;

&lt;p&gt;Miyagi Chojun: Όταν επισκέφτηκα την περιοχή Buwa στην Κίνα, οι κάτοικοι ήξεραν τον όρο “Toudi”.&lt;/p&gt;

&lt;p&gt;Fukushima Kitsuma: Πέρσι το Ινστιτούτο Φυσικής Αγωγής άλλαξε το όνομα “Kyujutsu” σε “Kyudo”. Η αλλαγή του “Toudi” σε “Karate” δεν είναι κάτι το δύσκολο με βάση αυτό το παράδειγμα.&lt;/p&gt;

&lt;p&gt;Kita Ezio: Πριν να έρθω στην Οκινάβα και εγώ πίστευα πως ο όρος “Kara” (προφέρεται και Tou στα Ιαπωνικά) σήμαινε «άδειος».&lt;/p&gt;

&lt;p&gt;Ota Chofu: Αρχικά οι Οκιναβέζοι χρησιμοποιούσαν μόνο τον όρο “Toudi”.&lt;/p&gt;

&lt;p&gt;Andoh Shigeru: Πιστεύω πως η Κινέζικη πολεμική τέχνη Shorinji Kempo (Shaolin Gong Fu) αποτέλεσε την πηγή του Judo και του Toudi. Στο βιβλίο του Κυρίου Mikami Otokitchi αναφέρεται ότι το Karate είναι εν μέρει μια πολεμική τέχνη που ήρθε από έξω. Αυτό φανερώνει πως το Karate και η ιστορία του δεν είναι γενικά πολύ κατανοητή.&lt;/p&gt;

&lt;p&gt;Shimabukuro Zenpatchi: Στην Οκινάβα χρησιμοποιούν απλά τον όρο “Te” για να περιγράψουν το Karate, ενώ ο όρος “Toudi” χρησιμοποιείται για να περιγράψουν τεχνικές αυτοάμυνας από την Κίνα.&lt;/p&gt;

&lt;hr /&gt;

&lt;p&gt;Nakasone Genwa: Πιστεύω πως αφιερώσαμε αρκετό χρόνο στο όνομα του Karate. Προτείνω να ακούσουμε τώρα τις ιδέες σας για την διάδοση της τέχνης.&lt;/p&gt;

&lt;p&gt;Δυστυχώς αυτές τις ημέρες το Karate στην Οκινάβα έχει πέσει σε τέλμα. Για αυτό το λόγο πρέπει να συζητήσουμε για την προώθησή του τόσο σαν φυσική εξάσκηση όσο και σαν παραδοσιακή πολεμική τέχνη.&lt;/p&gt;

&lt;p&gt;Fukushima Kitsuma: Έχουν ιδρυθεί πολλοί οργανισμοί Karate πρόσφατα, αλλά θα ήταν καλύτερο για όλους μας αν μπορούσαμε να τους ενώσουμε σε μια οργάνωση. Ανεξάρτητα από τις διαφορές ανάμεσα στα στυλ της Νάχα και του Σούρι, πρέπει να εδραιωθεί μια κοινή ύλη από Kata. Παλιότερα υπήρχαν πάνω από 200 στυλ Kendo, αλλά στη συνέχεια ενώθηκαν σε ένα. Αν μπορέσουμε να ενώσουμε το Karate, θα είναι ευκολότερη η διάδοσή του σε ολόκληρη την χώρα. Για παράδειγμα, μπορούμε να:
1.	Αναπτύξουμε 10 είδη Ιαπωνικών kata.
2.	Να χρησιμοποιήσουμε Ιαπωνικά ονόματα για αυτά.
3.	Να ενώσουμε τις διάφορες τεχνικές των kata και τα περιεχόμενά τους ώστε να διευκολύνουν τις αρχές της επίθεσης και τη άμυνας.
4.	Να υιοθετήσουμε μια κοινή στολή.
5.	Να μελετήσουμε το αγωνιστικό στοιχείο.
6.	Να οργανώσουμε τουρνουά Karate.&lt;/p&gt;

&lt;p&gt;Αν καταφέρουμε τα παραπάνω, τότε η φόρμα και η ουσία των διαφόρων στυλ Karate θα ενοποιηθεί.&lt;/p&gt;

&lt;p&gt;Miyagi Chojun: Συμφωνώ μαζί σου. Σε ότι αφορά τα Kata έχω ήδη εξηγήσει την ερμηνεία που τους δίνω στον οργανισμό Butokukai. Επίσης έχουμε συζητήσει συχνά και την θέσπιση μιας κοινής στολής και ελπίζω να γίνει κάτι τέτοιο σύντομα. Σχετικά με του τεχνικούς όρους, πιστεύω ότι με τον καιρό θα λυθούν όποια προβλήματα προκύψουν. Έχω ήδη αρχίσει να χρησιμοποιώ κάποιους νέους τεχνικούς όρους στη διδασκαλία μου.&lt;/p&gt;

&lt;p&gt;Θα ήταν ίσως καλό να δημιουργήσουμε ένα «εθνικό» kata, όμως τα παραδοσιακά kata πρέπει να διατηρηθούν. Κατάλληλα kata με επιθετικές και αμυντικές κινήσεις πρέπει να δημιουργηθούν για μαθητές από το δημοτικό μέχρι και το Πανεπιστήμιο. Ο οργανισμός Shinkokai που θέλουμε να ιδρύσουμε, θα πρέπει να δημιουργήσει και να εισάγει αυτά τα kata στην εκπαίδευση. Υπάρχει ήδη το Ινστιτούτο Φυσικής Αγωγής, ο οργανισμός Butokukai, οι πιο προχωρημένοι μαθητές μας και άλλοι οι οποίοι πραγματικά ενδιαφέρονται για το Karate. Θα πρέπει να συνεργαστούμε όλοι μαζί και να ερευνήσουμε αυτά τα ζητήματα.&lt;/p&gt;

&lt;p&gt;Εάν οι δάσκαλοι και οι οργανισμοί τους κάνουν μια ενδελεχή έρευνα τότε θέματα όπως οι τεχνικοί όροι, οι στολές και οτιδήποτε άλλο μας απασχολεί , θα λυθούν εύκολα. Όμως τα κλασικά kata πρέπει να παραμείνουν αναλλοίωτα, αλλιώς θα χαθούν. Μπορούμε πάντα να δημιουργήσουμε νέα kata, αλλά οφείλουμε να διατηρήσουμε τα παραδοσιακά χωρίς αλλαγές.&lt;/p&gt;

&lt;p&gt;Nakasone Genwa: Η ύπαρξη πολλών διαφορετικών τεχνικών όρων μπορεί να δημιουργήσει σύγχυση. Είναι δύσκολο να δώσεις μια ομιλία αν δεν υπάρχουν όροι που είναι κατανοητοί από όλους. Μια κίνηση ή χειρονομία μπορεί να γίνει κατανοητή μόνο αν κάποιος έχει κοινό να τον παρακολουθεί. Είναι ακόμα πιο δύσκολο να γίνει κανείς κατανοητός για τέτοια θέματα όταν πρόκειται για κείμενα σε εφημερίδες ή άλλα παρόμοια μέσα. Επομένως η θέσπιση κοινών τεχνικών όρων είναι απαραίτητη. Σε ότι αφορά το αγωνιστικό κομμάτι, τα Πανεπιστήμια Teidai και Kansai ασχολούνται με τη δημιουργία ενός προστατευτικού θώρακα. Αυτό ίσως βοηθήσει την δημοτικότητα του Karate στο μέλλον.&lt;/p&gt;

&lt;p&gt;Οι παλιοί δάσκαλοι διατήρησαν τα παραδοσιακά kata γιατί γνώριζαν τη βαρύτητα και την σημασία τους στην τέχνη μας. Οι σύγχρονοι δάσκαλοι του Karate μελετάνε με θέρμη την τέχνη τους αλλά επειδή δεν είναι προσανατολισμένοι σε ένα πιο αγωνιστικό κομμάτι, οι μαθητές τους χάνουν τελικά το ενδιαφέρον τους. Πιστεύω ότι αυτός είναι ο λόγος που το Karate δεν είναι τόσο δημοφιλές όσο θα μπορούσε να είναι.&lt;/p&gt;

&lt;p&gt;Επομένως θα ήθελα να προτείνω την ίδρυση ενός μεγάλου οργανισμού όπου οι ειδικοί αλλά και το κοινό που ενδιαφέρεται θα μπορούν να συμμετέχουν στην ανάπτυξη του Karate. Χωρίς έναν τέτοιο οργανισμό και χωρίς συνεχή διάλογο μεταξύ μας, οι ατομικές προσπάθειές μας δεν θα έχουν τα αναμενόμενα αποτελέσματα. Για αυτό το λόγο θα σας παρακαλούσα να σκεφτείτε πολύ σοβαρά την δημιουργία του οργανισμού αυτού, όπου θα συμμετέχουν κάθε είδους άνθρωποι.&lt;/p&gt;

&lt;p&gt;Ota Chofu: Υποστηρίζουμε θερμά αυτή την ιδέα. Είναι θαυμάσιο το ότι το Karate είναι τόσο δημοφιλές στο Τόκιο. Ελπίζω να υπάρξει θετική επικοινωνία μεταξύ των σχολών εδώ και να ιδρυθεί σύντομα ο οργανισμός. Πόσες σχολές Karate υπάρχουν στην Οκινάβα;&lt;/p&gt;

&lt;p&gt;Miyagi Chojun: Λοιπόν, υπάρχει ο οργανισμός Butokukai, το περιφερειακό Ινστιτούτο Φυσικής Αγωγής, το Ινστιτούτο Φυσικής Αγωγής του Shuri, κ.α.&lt;/p&gt;

&lt;p&gt;Ota Chofu: Sensei Chibana, πόσους μαθητές έχετε αυτή την περίοδο στο dojo σας;&lt;/p&gt;

&lt;p&gt;Chibana Chosin: Περίπου 40 μαθητές.&lt;/p&gt;

&lt;p&gt;Miyagi Chojun: Λένε πως το Karate έχει δυο ξεχωριστά στυλ: το Shorin Ryu και το Shorei Ryu. Παρόλα αυτά δεν υπάρχουν ξεκάθαρες ενδείξεις αν αυτό είναι αλήθεια ή όχι. Πιστεύω πως οι διαφορές ανάμεσα σε αυτά τα δύο Ryu είναι ο τρόπος διδασκαλίας τους και όχι οι τεχνικές τους.&lt;/p&gt;

&lt;p&gt;Οι βασικές τεχνικές (kihon) του Shorin Ryu και τα χτυπήματα με ανοιχτές παλάμες (kaishu) δεν διδάσκονται με κάποια συγκεκριμένη μέθοδο. Αντίθετα οι τεχνικές του Shorei Ryu διδάσκονται με βάση ένα πιο ξεκάθαρο τρόπο. Ο δάσκαλός μου μας δίδαξε χρησιμοποιώντας τη μέθοδο του Shorei Ryu.&lt;/p&gt;

&lt;p&gt;Ota Chofu: Έχουμε ακούσει πως οι τοπικοί δάσκαλοι δεν είχαν μελετήσει πολεμικές τέχνες στην Κίνα.&lt;/p&gt;

&lt;p&gt;Miyagi Chojun: Εγώ έχω ακούσει πως ο Bushi Matsumura εκπαιδεύτηκε στην Κίνα.&lt;/p&gt;

&lt;p&gt;Chibana Chosin: Ο δάσκαλός μας δίδασκε “naifuanchin” για την ανάπτυξη των βασικών τεχνικών μας.&lt;/p&gt;

&lt;p&gt;Ota Chofu: Sensei Motobu, εσείς με ποιο δάσκαλο μαθητεύσατε;&lt;/p&gt;

&lt;p&gt;Motobu Choki: Mε τον Sensei Itosu, τον Sensei Sakuma, τον Sensei Matsumora από το Tomari και άλλους.&lt;/p&gt;

&lt;p&gt;Ota Chofu: Sensei Motobu, είναι αλήθεια ότι δημιουργήσατε το δικό σας στυλ Karate;&lt;/p&gt;

&lt;p&gt;Motobu Choki: (γελώντας) Όχι, αυτό δεν είναι αλήθεια.&lt;/p&gt;

&lt;p&gt;Nakasone Genwa: Η ίδρυση ενός οργανισμού (Karate Shinkokai) βρίσκει σύμφωνους όλους τους δασκάλους. Όπως είπε και ο Κύριος Furukawa πρέπει να συμφωνήσουμε για τους στόχους αυτού του οργανισμού. Η επιτροπή μας θα πρέπει να αρχίζει να ετοιμάζεται για αυτό το σκοπό.&lt;/p&gt;

&lt;p&gt;(Οι δάσκαλοι γνέφουν καταφατικά)&lt;/p&gt;

&lt;p&gt;Ota Chofu: Τι είδους οργανισμός είναι το Ινστιτούτο Φυσικής Αγωγής;&lt;/p&gt;

&lt;p&gt;Furukawa Gisaburo: Είναι μια κυβερνητική εταιρεία η οποία διοικείται από την επαρχία. Κάθε είδους πολεμικών τεχνών και αθλημάτων περιλαμβάνονται εκεί.&lt;/p&gt;

&lt;p&gt;Ota Chofu: Εννοείτε πως αυτό το Ινστιτούτο θα αποτελέσει τον πυρήνα για τον οργανισμό μας;&lt;/p&gt;

&lt;p&gt;Miyagi Chojun: Εκτός από το Ινστιτούτο, υπάρχει και ο οργανισμός Butokukai. Και στους δύο οργανισμούς υπάρχουν τμήματα Karate. Το Shinkokyokai θα σχετίζεται και με τους δύο οργανισμούς αλλά θα στέκεται και μόνο του σαν ανεξάρτητος οργανισμός Karate, όπως συμβαίνει και με άλλους οργανισμούς Budo.&lt;/p&gt;

&lt;p&gt;Sato Koichi: Καλύτερα ενωμένοι παρά ανεξάρτητοι.&lt;/p&gt;

&lt;p&gt;Ota Chofu: O οργανισμός θα αντιπροσωπεύει ένα μόνο μέρος του Karate;&lt;/p&gt;

&lt;p&gt;Miyagi Chojun: Στο Jukendo έχουν έναν ξεχωριστό οργανισμό που ονομάζεται “Yudanshakai” (Οργανισμός κατόχων Dan), και υποστηρίζει τα τμήματα judo και kendo του Ινστιτούτου Φυσικής Αγωγής αλλά και του Butokukai. Το ίδιο θα συμβαίνει και με το δικό μας οργανισμό.&lt;/p&gt;

&lt;p&gt;Goeku Chosho: Τα κριτήρια για τους βαθμούς Dan στο Karate θα πρέπει να είναι ίδια για όλες τις σχολές. Με αυτό τον τρόπο θα βελτιωθεί η ανάπτυξη και η κατεύθυνση του Karate.&lt;/p&gt;

&lt;p&gt;Nakasone Genwa: Αυτό θα μπορέσει να γίνει μόλις το Shinkokyokai καθιερωθεί σαν οργανισμός και οι σχολές της επαρχίας ενωθούν υπό τη σκεπή του.&lt;/p&gt;

&lt;p&gt;Yamaguchi Zensoku: Σαν συντονιστής αυτής της επιτροπής θα ήθελα να ολοκληρώσω την συζήτηση μας. Ήταν μια πολύ εποικοδομητική συνάντηση και όσα αποφασίστηκαν εδώ θα επηρεάσουν σε μεγάλο βαθμό το μέλλον και την κατεύθυνση του Karate. Είναι πραγματικά μεγάλη τιμή για την Οκινάβα που η τέχνη μας έχει γίνει τόσο δημοφιλής στην καρδιά του έθνους μας. Δυστυχώς όμως έχει χάσει τη δημοτικότητά του εδώ.&lt;/p&gt;

&lt;p&gt;Επομένως πρέπει να δουλέψουμε ώστε να ξεπεραστούν οι δυσκολίες και να διευθετηθούν τα θέματα του ονόματος του Karate, των τεχνικών όρων, της ένωσης των kata και της ίδρυσης του οργανισμού Shinkokyokai. Ακόμη πιστεύω πως επειδή τα παιδιά ενδιαφέρονται πολύ για το Karate θα πρέπει να εισάγουμε την διδασκαλία της τέχνης μας στα δημοτικά σχολεία της χώρας. Θα ζητήσω από το Γραφείο Εκπαιδευτικών Θεμάτων να εισάγει το Karate τόσο στα δημοτικά όσο και στα γυμνάσια. Κάτι τέτοιο θα βοηθήσει πολύ τις προσπάθειές μας και τους στόχους μας.&lt;/p&gt;

&lt;p&gt;Τέλος της συζήτησης&lt;/p&gt;

&lt;p&gt;Σημειώσεις:
1.	Ο Οκιναβέζος δάσκαλος Karate, Toyama Kanken, ίδρυσε τον οργανισμό Tokyo Shudokan το 1930. Είχε μαθητεύσει δίπλα σε πολλούς θρυλικούς δασκάλους τη εποχής του όπως ο Itosu Ankoh, ο Higashionna Kanryo, ο Oshiro Chojo, και ο Chibana Choshin.
2.	Δύο κινέζικα ιδεογράμματα (kanji στα Ιαπωνικά) σχηματίζουν τη λέξη Karate. Το πρώτο σημαίνει «Κίνα» και το δεύτερο σημαίνει «Χέρι». To πρώτο προφέρεται “Kara” ή “Tou”, ενώ το δεύετερο “Te” ή “Di”.
3.	Η κατάληξη “Do” σημαίνει «δρόμος», «τρόπος» ή «μονοπάτι». Φιλοσοφικά αναφέρεται στο δρόμο της ζωής που ακολουθεί κάποιος με στόχο τη βελτίωση του εαυτού του.
4.	Ο Miyagi αναφέρεται στον τρόπο με τον οποίο βασικά στοιχεία της ξιφασκίας (Kenjutsu) και της πάλης (Jujutsu) ενώθηκαν για να δημιουργηθούν αντιστοίχως οι πολεμικές τέχνες του Kendo και του Judo. Οι βασικές αρχές διαφόρων Κινέζικων συστημάτων αυτοάμυνας (που αναπτύχθηκαν κατά τη διάρκεια του παλιού βασιλείου Ryuku) ενοποιήθηκαν σε μια προσπάθεια να δημιουργηθεί ένα τοπικό σύστημα πολεμικών τεχνών στην Οκινάβα.
5.	Το 1936 η Ιαπωνία ήταν άκρως μιλιταριστική και ο εθνικισμός πολύ διαδεδομένος. Οι εντάσεις με την Κίνα οδήγησαν στο ξέσπασμα πολέμου τον Ιούλιο του 1937.
6.	Ο όρος “Gong Fu” αναφέρεται σε διάφορα συστήματα αυτοάμυνας που προήλθαν είτε από το Βουδιστικό ναό Shaolin (Στυλ του Δράκου, της Λεοπάρδαλης, της Τίγρης, του Γερανού και του φιδιού), είτε από τους Ταοιστικούς ναούς Wudang (Στυλ Taijiquan, Bagua, και Xingyi). Μπορεί να μεταφραστεί γενικά ως «Επιτυχημένη/ολοκληρωμένη προσπάθεια». Σήμερα χρησιμοποιούνται οι δυο πιο πολιτικοποιημένοι όροι «Wushu” (πολεμικές τέχνες) ή “guoshu” (εθνικές τέχνες). Ένας ακόμη κοινός όρος είναι “Quanfa” που σημαίνει «Δρόμος της Γροθιάς» και προφέρεται “Kempo” στα Ιαπωνικά. Γενικά, το Wushu αναφέρεται στο μοντέρνο, ακροβατικό στυλ Gong Fu, ενώ οι όροι Quanfa και Guoshu αναφέρονται σε πιο παραδοσιακές φόρμες αυτοάμυνας.
7.	Έτσι η σχέση του Karate με την Κίνα δεν έγινε ευρέως γνωστή.
8. Πηγή: http://irkrs.blogspot.gr/2013/08/the-1936-meeting-of-okinawan-karate.html&lt;/p&gt;
</description>
        <pubDate>Sun, 10 Aug 2014 00:00:00 +0000</pubDate>
        <link>http://yourdomain.com/articles/the-karateka-convention</link>
        <guid isPermaLink="true">http://yourdomain.com/articles/the-karateka-convention</guid>
        
        
        <category>articles</category>
        
      </item>
    
      <item>
        <title>10 απαντήσεις από τον Master Yamashita</title>
        <description>&lt;p&gt;Ο hanshi Yamashita είναι ένας ολιγομίλητος ανατολίτης. Δεν παραχωρεί εύκολα συνέντευξη, προτιμά τη δράση. Ήταν ένα ευτυχές γεγονός ότι βρεθήκαμε για περίπου δύο ώρες μαζί, μια μεγάλη παρέα μαθητών του, τον βομβαρδίσαμε με παράξενες ερωτήσεις κι εκείνος απάντησε με υπομονή σε όλες, αν και ήταν κουρασμένος, μετά από μια εξαντλητική εξάωρη διδασκαλία-προπόνηση εκείνη την ημέρα.&lt;/p&gt;

&lt;ol&gt;
  &lt;li&gt;
    &lt;p&gt;Sensei, ασχολείστε με το καράτε περισσότερο από 40 χρόνια. Τι σημαίνει το καράτε για σας;
&lt;!--more--&gt;
Αυτό που για μένα έχει σημασία στο καράτε είναι η πνευματική του διάσταση. Για μένα το καράτε είναι μια προσωπική σχέση ανάμεσα στο πνεύμα μου και το Θεό. Αν προσπαθήσεις σκληρά ο Θεός θα σου δώσει περισσότερη δύναμη και ενέργεια. Αυτό έκανα πάντα κι αυτό με βοηθάει να προχωρώ.&lt;/p&gt;
  &lt;/li&gt;
  &lt;li&gt;
    &lt;p&gt;Μεταξύ των προγενέστερων δασκάλων του shorin ryu καράτε και του kobudo ποιον θαυμάζετε ή σέβεστε περισσότερο ή, αν μπορώ να το θέσω έτσι, με ποιον αισθάνεστε πιο κοντά πνευματικά;&lt;/p&gt;
  &lt;/li&gt;
&lt;/ol&gt;

&lt;p&gt;Για μένα καράτε είναι ο δάσκαλός μου, Sugoro Nagazato. Ήμουν παιδί, 11 χρονών, έμπλεκα συνέχεια σε καυγάδες στους δρόμους, ήμουν μονίμως σε προβλήματα. Μια μέρα εμφανίστηκε ο άνθρωπος αυτός, που ήταν πρόεδρος του “Συλλόγου γονέων και δασκάλων” και μου είπε: “Ε, εσύ!”. “Τι;”. “Θα έρθεις στο σπίτι μου. Αν δεν έρθεις θα σε κυνηγήσω”. Έτσι πήγα στο dojo του sensei. Δεν ήξερα τι είναι καράτε. Ο sensei είπε: “Θα κατσεις εκεί και θα περιμένεις”… 12 χρονών, μ’ ένα σακί άμμο στην πλάτη κι ο δάσκαλός μου: “Προχώρα!”. Κάποια στιγμή μου είπε: “Και τώρα θα σου διδάξω καράτε”. “Τι είναι καράτε;”. Γροθιές, λακτίσματα, στην αρχή δεν καταλάβαινα, αλλά στη συνέχεια μ’ ενθουσίασε, έδωσε χαρά στη ζωή μου. Ο sensei είπε: “Θα είσαι εδώ κάθε μέρα μετά το σχολείο!”…Πέρασαν δύο χρόνια και η αγάπη μου για το καράτε μεγάλωνε. Βελτιωνόμουν σωματικά και πνευματικά. Ο sensei με φώναζε “Tade”, με φώναζε “Νίκη” του, η μεταμόρφωσή μου ήταν νίκη γι αυτόν, και με δίδασκε. Γι αυτό ο δάσκαλός μου είναι σαν πατέρας για μένα, ένα από τα πιο σημαντικά πρόσωπα στη ζωή μου. Αργότερα, 15 χρονών, έβλεπα ξεκάθαρα ότι χρειαζόμουν έναν δάσκαλο του kobudo κι έτσι απευθύνθηκα στον κ. Matayoshi. Ήταν πολύ διαφορετικός από το δάσκαλό μου. Ο δάσκαλός μου είναι “bushido” (φύση πολεμιστή) ενώ ο Matayoshi είναι πράος, μου έλεγε συνέχεια “Πολύ ωραία, συνέχισε, τα πας καλά…”. Έτσι, ο sensei Μatayoshi με δίδαξε την τέχνη των όπλων. Κι έτσι αυτοί οι δύο δάσκαλοί μου είναι οι ήρωές μου. Χωρίς αυτούς δεν θα ήμουν εδώ σήμερα.&lt;/p&gt;

&lt;ol&gt;
  &lt;li&gt;Μπορείτε να σκιαγραφήσετε το πορτραίτο του ελληνικού Suibukan και των μαθητών του;&lt;/li&gt;
&lt;/ol&gt;

&lt;p&gt;Ναι. Ένα πράγμα που χαρακτηρίζει τους Έλληνες είναι ο πολιτισμός. Έχετε υψηλό επίπεδο, έχετε τον αρχαίο πολιτισμό σας. Αυτό είναι το κλειδί. Στην Αμερική δεν έχουν πολιτισμό. Η ιστορία τους είναι πολή μικρή. Ηνωμένες Πολιτείες, ένωση, μίγμα, ανομοιογένεια. Η Ελλάδα έχει ιστορία χιλιάδων ετών, έχει παράδοση. Γι αυτό σας εκτιμώ πολύ, γι αυτό εκτιμώ και το δάσκαλό σας. Όταν λέω κάντε αυτό ή εκείνο, το ακολουθείτε κατά γράμμα. Οι αμερικάνοι αντίθετα συνέχεια ρωτάνε “γιατί;”, προτιμούν τις ερωτήσεις από τη δράση. Όταν λέω κάτι στους Έλληνες, τον επόμενο χρόνο που έρχομαι βλέπω ότι το έχουν ακολουθήσει, το έχουν τηρήσει. Οι Έλληνες έχουν επίσης ενότητα. Μου αρέσει αυτή η ενότητα, είναι πολύ σημαντική. Θα ήθελα να γίνετε όλοι μαύρες ζώνες, να βοηθήσετε όλοι μαζί τον πολιτισμό και να δείξετε στους άλλους ανθρώπους τι είναι και τι σημαίνει το καράτε. Ξέρω ότι εδώ προσπαθείτε πολύ και γι αυτό θέλω να ξαναέρχομαι και να σας βοηθάω. Ο δάσκαλός σας, Μπάμπης Πολυχρονόπουλος, πιστεύει στον πολιτισμό. Έχει Master στην Αεροναυπηγική, είναι εξαιρετικά ευφυής άνθρωπος. Είχε στρωμένη καριέρα, αλλά διάλεξε το καράτε. Τότε σκέφτηκα: “Κάτι υπάρχει εδώ, αυτός ο άνθρωπος πιστεύει πραγματικά στο καράτε! Σ’ όλη του τη ζωή μελετούσε σκληρά, για να τα παρατήσει τελικά όλα και να κάνει καράτε; Σίγουρα κάτι υπάρχει εδώ. Σίγουρα πιστεύει σε κάτι καλό. Μια μέρα θα γίνει σημαντικός άνθρωπος.” Ο δάσκαλός σας έχει δείξει μεγάλο κουράγιο. Γι αυτό σας εμπιστεύομαι στα χέρια του, γι αυτό έρχομαι εδώ κάθε χρόνο.&lt;/p&gt;

&lt;ol&gt;
  &lt;li&gt;Μπορείτε να μας πείτε μερικά ακόμα πράγματα για το δάσκαλό μας, Μπάμπη Πολυχρονόπουλο;&lt;/li&gt;
&lt;/ol&gt;

&lt;p&gt;Ο δάσκαλός σας είχε πάντα την ικανότητα να εστιάζει. Γι αυτό θα γίνει πολύ σημαντικός. Έχει αρχηγική ιδιοσυγκρασία. Ξέρει να δίνει στους ανθρώπους ισορροπία. Μέσα από το καράτε γνωρίζει τους μαθητές του προσωπικά, ξέρει να επικοινωνεί με τον καθένα ξεχωριστά. Γι αυτό είναι σημαντικός, τόσο για σας όσο και για μένα.&lt;/p&gt;

&lt;ol&gt;
  &lt;li&gt;Υπάρχει κάποια ιδιαίτερη ανάμνηση που έχετε μαζί με το sensei Πολυχρονόπουλο, ίσως κάποια ιστορία που είναι αστεία η ξεχωριστή, κάτι που δεν θα ξεχάσετε εύκολα; &lt;/li&gt;
&lt;/ol&gt;

&lt;p&gt;Ναι, πολλές (γέλια). Ο Μπάμπης είχε πάντα ευγενικές ιδέες. Μια μέρα που έκανε προπόνηση στο σπίτι μου, μου είπε τα εξής: “Ότι μαθαίνω το δείχνω και στους άλλους, μαθαίνω και διδάσκω, παίρνω και δίνω”. Εκνευρίστηκα: “Τι κάνεις;; Δεν ξέρεις πως να διορθώσεις κάποιον που μαθαίνει, πως μπορείς να διδάξεις;” Αν θες να ξέρεις 10, μην προχωράς στο 11 και στο 12, αλλά γύρισε πίσω στο 1 ξανά και ξανά. Έτσι θα μάθεις. Όταν θα είσαι σίγουρος ότι ξέρεις τα 10, τότε να προχωρήσεις στο 11 και στο 12. Μόλις φτάσεις στο 20, γύρισε πάλι στο 1. Είναι σαν πυραμίδα. Πρέπει να επιστρέφεις πίσω. “Τι;;”, του φώναξα, “Διδάσκεις; Φύγε απ’ το σπίτι μου! Έξω!” Είπε: “Sensei, ήταν λάθος μου…”, αλλά εγώ ήμουν πολύ θυμωμένος και του έλεγα συνέχεια να φύγει, να πάει σπίτι. Ο Μπάμπης όμως όποτε ήθελε να κάνει κάτι καλό, είχε μεγάλη επιμονή. Δεν κουνήθηκε από τη θέση του. Εγώ εξακολουθούσα να του λέω να φύγει, αλλά αυτός έμενε εκεί, είχε το κουράγιο να μείνει. Του είπα ότι αφού παρίστανε το δάσκαλο δεν με είχε ανάγκη να τον διδάσκω. Τότε συνειδητοποίησε ποιος ήμουν, τι έλεγα, και τι είναι το καράτε. Και άρχισε σωστά. Αυτό ήταν.&lt;/p&gt;

&lt;ol&gt;
  &lt;li&gt;Υπάρχει περίπτωση να έρθετε κάποτε και να ζήσετε μόνιμα στην Ελλάδα;&lt;/li&gt;
&lt;/ol&gt;

&lt;p&gt;(γέλια) Όχι. Ωστόσο, το όνειρό μου είναι, όταν θα γεράσω - είμαι ήδη μεγάλος αλλά, ξέρετε, μπορώ και κινούμαι ακόμα σα μικρό παιδί - να έχω την ευχέρεια να έρχομαι όποτε θέλω. Το όνειρο του δασκάλου σας είναι να μπορέσει να φτιάξει για μένα ένα σπίτι, έτσι ώστε να μπορώ να έρχομαι συχνότερα και για μεγαλύτερα διαστήματα και να σας διδάσκω.&lt;/p&gt;

&lt;ol&gt;
  &lt;li&gt;Το όνειρο του Anko Itosu ήταν να εισαγάγει το καράτε στα σχολεία ως υποχρεωτικό μάθημα. Πιστεύετε ότι ο καρατέκα θα πρέπει να θεωρεί τον αγώνα για το κοινό καλό ως ένα απ’ τα καθήκοντά του;&lt;/li&gt;
&lt;/ol&gt;

&lt;p&gt;Οπωσδήποτε. Καράτε είναι να ανοίγεις την πόρτα σου. Να πηγαίνεις να μιλάς σε άλλους ανθρώπους. Το καράτε σε βοηθάει να νιώθεις σημαντικός, σε βοηθάει να απελευθερωθείς και να επικοινωνήσεις με τους άλλους ανθρώπους. Είναι ένα εργαλείο που ο καρατέκα πρέπει να χρησιμοποιεί για το κοινό καλό. Ο καρατέκα είναι ταγμένος να προσφέρει. Αυτό μας το λέει και η ιστορία. Ο Itosu δίδαξε το θάρρος στον Chibana, ο Chibana στον Nagazato κι ο Nagazato σε μένα. Κι επειδή ο καθένας διδάσκει σε πολλούς, η προσφορά πολλαπλασιάζεται από γενιά σε γενιά και απλώνεται, οπότε όλο και περισσότερες ζωές βελτιώνονται. Το καράτε μπορεί να δώσει πολλά στους ανθρώπους και σε πρακτικό επίπεδο. Συνήθως, καθώς ο άνθρωπος μεγαλώνει, οι σωματικές και νοητικές του λειτουργίες ατονούν γιατί δεν τις ασκεί. Η μνήμη, για παράδειγμα, αρχίζει να εξασθενεί μετά τα 40-50. Το σώμα χάνει τη δύναμή του. Με το καράτε η μνήμη παραμένει ακμαία γιατί εξασκείται, μπαίνει στη διαδικασία να ανακαλεί ξανά και ξανά τις κινήσεις, τα κάτα. Παράλληλα δουλεύει και το σώμα κι έτσι διατηρείται και η φυσική κατάσταση. Το καράτε δίνει χαρά, διώχνει το φόβο και σε κάνει αποφασιστικό.&lt;/p&gt;

&lt;ol&gt;
  &lt;li&gt;Ο Richard Bach, στο βιβλίο του “Ο γλάρος Ιωνάθαν Λίβινγκστον” γράφει: “Ο παράδεισος δεν είναι τόπος ή χρόνος, είναι η τελειότητα”. Έχετε νιώσει ποτέ έτσι κάνοντας καράτε;&lt;/li&gt;
&lt;/ol&gt;

&lt;p&gt;Ναι. Στο καράτε κινείσαι, αρχίζεις να πιστεύεις σ’ αυτό, ασκείσαι περισσότερο, παίρνεις χαρά, γίνεσαι ευτυχισμένος. Η ευτυχία είναι ο παράδεισος. Όλοι πιστεύουν ότι ο παράδεισος είναι στον ουρανό και πας εκεί όταν πεθαίνεις. Όχι. Ο παράδεισος είναι στη γη. Όσο είμαστε εδώ θα πρέπει να χαιρόμαστε το ταξίδι. Δεν ξέρουμε τι υπάρχει μετά το θάνατο. Το να πεθαίνεις είναι εύκολο. Ο καθένας μας μπορεί να πεθάνει αύριο. Αλλά το να επιβιώνεις και να χαίρεσαι εδώ είναι δύσκολο. Κάθε φορά που κάνω καράτε είμαι ευτυχισμένος. Όποτε μιλάω για καράτε χαίρομαι, είναι σα να είμαι στον παράδεισο. Αυτός είναι ο δικός μου παράδεισος. Αν δεν παίρνετε χαρά από το καράτε, σταματήστε να κάνετε καράτε.&lt;/p&gt;

&lt;ol&gt;
  &lt;li&gt;Ο χρόνος αλλάζει εμάς και τις ζωές μας. Τι νοσταλγείτε περισσότερο από το παρελθόν;&lt;/li&gt;
&lt;/ol&gt;

&lt;p&gt;Θα ήθελα να επιστρέψω στα παιδικά μου χρόνια. Νοσταλγώ αυτά τα χρόνια, αλλά δε μπορώ να πάω πίσω. Οπότε πρέπει να πάω μπροστά. Συχνά έρχονται στο μυαλό μου αναμνήσεις, θυμάμαι που σκαρφαλώναμε στο βουνό και παίζαμε και κάναμε σκανταλιές. Μου λείπουν όλα αυτά.&lt;/p&gt;

&lt;ol&gt;
  &lt;li&gt;Ποια είναι η μεγαλύτερη προσδοκία σας;&lt;/li&gt;
&lt;/ol&gt;

&lt;p&gt;Αυτό που προσδοκώ από το μέλλον είναι να δω τους μαθητές μου να διδάσκουν το καράτε μου, να το εξαπλώνουν σε όλο τον κόσμο. Αυτό είναι το όνειρό μου. Οι μαθητές μου να διδάξουν στους επόμενους, αυτοί να ωριμάσουν και να διδάξουν σε άλλους και τούτοι να ωριμάσουν και με τη σειρά τους να διδάξουν κι αυτοί και όλοι να ωριμάσουν και να είναι χαρούμενοι, τότε θα έχει ολοκληρωθεί η αποστολή μου και θα μπορώ να πάω σπίτι μου (γέλια). Αν οι μαθητές μου διδάξουν καλά τότε θα είμαι ευτυχισμένος και θα μπορώ να φύγω ευτυχισμένος… και να διδάσκω καράτε στον παράδεισο (γέλια)…&lt;/p&gt;

&lt;p&gt;Συνέντευξη - επιμέλεια: Βελησσαρίου Π. &amp;amp; Οικονομίδης Σ., Suibukan Θεσ/νίκης (αναδημοσίευση από το newsletter του SuiBuKan, άνοιξη 1997)&lt;/p&gt;
</description>
        <pubDate>Sun, 10 Aug 2014 00:00:00 +0000</pubDate>
        <link>http://yourdomain.com/articles/ten-questions-from-yamashita</link>
        <guid isPermaLink="true">http://yourdomain.com/articles/ten-questions-from-yamashita</guid>
        
        
        <category>articles</category>
        
      </item>
    
      <item>
        <title>Καλοκαιρινό Σεμινάριο, Σεπ 2014</title>
        <description>&lt;p&gt;Το καλοκαιρινό σεμινάριο συνδυάζει προπόνηση στη φύση και μια εναλλακτική πρόταση προσέγγισης των πολεμικών τεχνών στον οργανισμό Suibukan.&lt;/p&gt;

&lt;p&gt;Φέτος θα γίνει το Σαββατοκύριακο 6 &amp;amp; 7 Σεπτεμβρίου.&lt;/p&gt;
</description>
        <pubDate>Sun, 10 Aug 2014 00:00:00 +0000</pubDate>
        <link>http://yourdomain.com/news/summer-seminar</link>
        <guid isPermaLink="true">http://yourdomain.com/news/summer-seminar</guid>
        
        
        <category>news</category>
        
      </item>
    
      <item>
        <title>Συνέντευξη με τον kyoshi Πολυχρονόπουλο</title>
        <description>&lt;p&gt;Η συνέντευξη δόθηκε κατά τη διάρκεια του σεμιναρίου ηγεσίας του Suibukan, το Νοέμβριο του 2005. Διάρκεσε 30 λεπτά και ήταν κυριολεκτικά ένας βομβαρδισμός λόγου και νοημάτων. Ο καταιγιστικός λόγος του Kyoshi δεν μας άφησε περιθώρια ανάσας στα ενδιάμεσα των ερωτήσεων, και θα μείνει στην ανάμνησή μας ως μια πολύ δυνατή προπόνηση αντοχής.&lt;/p&gt;

&lt;p&gt;Sensei, θα ήθελες να μας περιγράψεις τη σχέση σου με τον sensei Yamashita;
&lt;!--more--&gt;
Ο sensei Yamashita είναι δάσκαλός μου, ένας άνθρωπος που είναι μέντορας στο κομμάτι των πολεμικών τεχνών, ένας άνθρωπος που είναι από τα μεγαλύτερα ταλέντα που έχω γνωρίσει: αν μιλάμε για το top 3% στον κόσμο, ανήκει σίγουρα εκεί. Είναι ένας άνθρωπος ο οποίος με εμπνέει όχι μόνο για τον τρόπο που χειρίζεται την ηλικία του και το καράτε του, αλλά ταυτόχρονα και για τον τρόπο που έχει χειριστεί πολλά πράγματα στη ζωή του, γιατί έχω εμπειρία προσωπική μαζί του. Είναι ένας άνθρωπος που κοιτάω τα προτερήματά του και δεν με ενδιαφέρουν τα ελαττώματά του.
Θα έλεγα ότι ο sensei Yamashita έχει μια, ας πούμε, προστατευτική σχέση μαζί μας, γιατί προσπαθεί να δει το μέλλον του μέσα από εμάς, μέσα από αυτό που κάνω εγώ και μέσα από τους μαθητές μας. Είναι ένας εκπληκτικός δάσκαλος που θα παραμείνει στην ιστορία ως ένας πολύ καλός καρατέκα.&lt;/p&gt;

&lt;p&gt;Ανέφερες ότι ο sensei βλέπει ίσως το μέλλον του μέσα από εμάς. Απ’ ότι ξέρουμε αυτό το κέρδισες… δεν σου δόθηκε και δεν μας δόθηκε χωρίς κόστος.&lt;/p&gt;

&lt;p&gt;Σε κανέναν δεν δίνεται… Η χάρη του Θεού δουλεύει μόνο από το Θεό. Εμείς ζούμε μόνο μέσα από την απόδοση. Στη ζωή που ζούμε υπάρχει απόδοση. Ανάμεσα στους χιλιάδες μαθητές που μπορεί να έχει κάποιος δάσκαλος στη ζωή του, οι άνθρωποι οι οποίοι αποδίδουν είναι αυτοί που βγαίνουνε μπροστά και βγαίνουνε από την αφάνεια στην επιφάνεια κι από την επιφάνεια ανεβαίνουν στην κλίμακα των πολεμικών τεχνών. Οπότε, άνθρωποι που έχουν την απόδοση, έχουν τον χαρακτήρα, έχουν την μαθητεία, έχουν τους δικούς τους μαθητές, έχουν την τεχνική, έχουν την υπομονή, έχουν αυτές τις αρετές που κάνουν ελκυστικό ένα μαθητή σε ένα δάσκαλο, αυτό είναι κάτι που σίγουρα το έχουν διεκδικήσει. Αλλά, από την άλλη μεριά, δεν μπορεί να υπάρξει μια τέτοια κατάσταση, αν δεν υποκινηθεί από τον κατάλληλο δάσκαλο.&lt;/p&gt;

&lt;p&gt;Πες μας, πώς μεταπήδησες από τον sensei Ernie Lieb στον sensei Yamashita;&lt;/p&gt;

&lt;p&gt;Ο Ernie Lieb, τον οποίο είδα και πρόσφατα στις Ηνωμένες Πολιτείες, ήταν ο πρώτος μου δάσκαλος στην Αμερική, ήταν ο άνθρωπος ο οποίος στα πρώτα δύο χρόνια που ήμουνα στο κολέγιο στο Ματσχίγκαν, με φρόντισε πάρα πολύ. Αυτός με έφερε σε επαφή με τον sensei Yamashita μέσα από τα σεμινάρια της American Karate Association, γιατί η Α.Κ.Α είχε ιδρυθεί τότε από τους δύο αυτούς δασκάλους, τον Ernie Lieb και τον sensei Yamashita. Αυτοί ήτανε φίλοι αλλά ήταν κι άνθρωποι που είχαν μια ιδιαίτερη σχέση μεταξύ τους, ο Sensei Lieb θεωρούσε τον sensei Yamashita δάσκαλό του, μάλλον γιατί έπαιρνε από το ύφος του κι από το επίπεδο του…&lt;/p&gt;

&lt;p&gt;Είχανε ποτέ σχέση διδασκαλίας;&lt;/p&gt;

&lt;p&gt;Τυπικά όχι, αλλά μιλάμε για τη σχέση διδασκαλίας που έχουν, ας πούμε, και δύο φίλοι. Ποτέ δύο φίλοι δεν είναι στο ίδιο επίπεδο, κάποιος είναι αυτός που δίνει και κάποιος είναι αυτός που παίρνει, αλλά μέσα από αυτή τη σχέση είναι που δημιουργείται κάτι. Με αυτή την έννοια ήταν δάσκαλος και μαθητής.
Ο δάσκαλος μου ο Lieb ήταν πιο πολύ στο κομμάτι του αγωνιστικού karate. Έφτασε μια ώρα που αυτό το κομμάτι, μέσα από την δική μου καριέρα και την δική μου διδασκαλία, είχε εξελιχθεί σε σημείο ώστε να παίρνω κι από τους δύο δασκάλους. Από τον μεν sensei Yamashita σεμιναριακά, από τον δε sensei Lieb τα πρώτα δύο χρόνια στο dojo και μετά στο πανεπιστήμιο του Michigan. Έφτασε, επίσης, μια ώρα που οι δικές μου απαιτήσεις ήταν τέτοιες που εκφράστηκαν. Η σχέση μου με τον δάσκαλο Lieb ήταν τέτοια που μπορούσα να έχω την ελευθερία να εκφράσω την άποψή μου, αυτό αναγνωρίστηκε από κείνον και φρόντισε ο ίδιος για τη μετάβασή μου προς τον sensei Yamashita, με ένα τηλεφώνημα που έγινε ενώπιόν μου, ώστε να κλείσει αυτό το τρίγωνο, κι έτσι μεταφέρθηκα οργανικά κάτω από την εξουσία του sensei Yamashita, με την άδεια του παλιού μου δασκάλου και τις ευλογίες και τις ευχές του. Ήταν ένα θέμα ιστορικής εξέλιξης το πώς ένας δάσκαλος κι ένας μαθητής μπορούνε να συνεχίσουν να έχουν αυτή τη σχέση – βρεθήκαμε πρόσφατα στην Αμερική και είχαμε μια πολύ καλή συζήτηση και είδα και παλιούς μου συμμαθητές. Από την άλλη μεριά, είναι χαρά για έναν παλιό δάσκαλο να ξέρει ότι ο μαθητής του βρίσκεσαι σε καλά χέρια, όταν κι αυτός εκτιμάει τον καινούριο δάσκαλο. Το οποίο είναι μια εξαίρεση στις πολεμικές τέχνες, δεν γίνεται συχνά.&lt;/p&gt;

&lt;p&gt;Τι ήταν εκείνο που σε έσπρωξε να αφήσεις μια πετυχημένη καριέρα στην Αμερική και να επιστρέψεις στην Ελλάδα για να ασχοληθείς με τις πολεμικές τέχνες;&lt;/p&gt;

&lt;p&gt;Δεν πίστευα γενικά ποτέ στις καριέρες, οπότε η έννοια της καριέρας κι εγώ δεν πάμε μαζί. Αυτό που είναι γραμμένο στην καρδιά μου είναι το σημαντικό. Κάποτε πίστευα ότι το βιοποριστικό μου κομμάτι θα είναι μέσα από κάτι που το έκανα καλά και το είχα σπουδάσει. Αυτό για πολλούς ανθρώπους ορίζεται ως καριέρα, για μένα ορίστηκε ως μία δουλειά. Οπότε, από ένα σημείο και μετά, βλέπω μία δουλειά στην οποία χαλάω πολύ χρόνο για να πάρω κάποια χρήματα κι από την άλλη μεριά πρέπει να θυσιάσω κάτι άλλο που έχει σχέση με το κάλεσμά μου το εσωτερικό. Υπήρχε λοιπόν ένα εσωτερικό κάλεσμα που ήταν συγκεκριμένο. Μάλιστα, όταν πρωτοπήγα στην Αμερική το 1975, στις 4 Ιουλίου, ένας Αμερικανός με ρώτησε τι ήρθα να κάνω στην Αμερική και του είπα ότι βασικά ήρθα να κάνω πολεμικές τέχνες και νομίζω ότι ταυτόχρονα θα σπουδάσω και μηχανικός. Οπότε, βασικά έφτασε να γίνει αυτό που προφητικά είχα πει τότε, γιατί αυτό ήταν απόδοση καρδιάς που είχα δώσει, μια απολογία… Τελικά η απόφαση να επιστρέψω στην Ελλάδα πάρθηκε σε μια εποχή στην οποία ο χρόνος που έπρεπε να αφιερώσω για την τέχνη έπρεπε να την ορίσει σαν επάγγελμα κι ήταν φυσιολογικό πλέον να εγκαταλείψω το άλλο επάγγελμα. Δεν χωράνε δύο καρπούζια σε μία μασχάλη, δεν γίνεται.&lt;/p&gt;

&lt;p&gt;Τι ρόλο έχει παίξει ο πατέρας σου στη διαμόρφωση του χαρακτήρα σου και της σκέψης σου;&lt;/p&gt;

&lt;p&gt;Νομίζω το σημαντικότερο ρόλο. Ό,τι είμαι αυτή τη στιγμή οφείλεται στον πατέρα μου. Δεν οφείλεται σε κανέναν άλλο, γιατί ο πατέρας μου ήταν ένας πολύ καλός δάσκαλος, ήταν ένας πολύ καλός άνθρωπος και είχε την ικανότητα να με διδάσκει για τη ζωή διαρκώς και αδιαλείπτως. Μου εξήγησε πολλά πράγματα, από την κλιμακτήριο της μάνας μου μέχρι το γιατί πρέπει ένας δάσκαλος, ο οποίος διοικεί ένα σχολείο, να έχει ένα υποδειγματικό μαθητή και γιο μέσα στο σχολείο και τι ρόλο έπαιζα εγώ. Οπότε οι βασικές αρχές ηγεσίας ήρθαν από τον πατέρα μου, ο οποίος είχε παίξει ηγετικούς ρόλους στη ζωή του και σε άλλα πράγματα, ίσως όχι τόσο πετυχημένα, λόγω πολιτικών συνθηκών, αλλά η αλήθεια είναι ότι είχε αυτά τα στοιχεία μέσα του. Ήταν ένας άνθρωπος μορφωμένος, καλλιεργημένος, με ευαισθησίες, ο οποίος πίστευε στην παιδεία κι αυτό το εμφύτεψε σε μένα. Ήταν ένα ηθικό στοιχείο, μου εμφύσησε αρχές, δεν είδα ποτέ τον πατέρα μου με τη μητέρα μου σε καμία κατάσταση έλλειψης αρχών, οπότε τις αρχές τις έμαθα όχι γιατί μου τις είπε, αλλά γιατί τις έζησα. Έζησα σε μια πολύ καλή οικογένεια.&lt;/p&gt;

&lt;p&gt;Τι ρόλο παίζει στη ζωή σου η οικογένειά σου, η γυναίκα σου και τα παιδιά σου;&lt;/p&gt;

&lt;p&gt;Η οικογένειά μου, μετά την πίστη μου στο Θεό, είναι το πιο σημαντικό κομμάτι. Ξέρω ότι ο Θεός μου έδωσε αυτή την οικογένεια. Κάποτε δεν ήταν το πιο σημαντικό στοιχείο, στο πλαίσιο του ουμανισμού που ζούσα, αλλά τώρα πια το ξέρω ότι είναι το πιο σημαντικό, οπότε ό,τι κάνω, έτσι κι αλλιώς, περνάει μέσα από την οικογένειά μου, είναι για την οικογένειά μου, η οικογένειά μου ικανοποιείται από αυτό, απολαμβάνει τα αποτελέσματα της δικής μου εργασίας, αλλά ταυτόχρονα συμμετέχει κιόλας. Η γυναίκα μου κάνει καράτε πολλά χρόνια, η κόρη μου κάνει καράτε, κι ο γιος μου (σημ.: 5 ετών) όπου να’ ναι πιστεύω ότι θα αρχίσει, όταν αποφασίσει πλέον ότι το να εστιάσει κάπου είναι καλό, γιατί αυτή τη στιγμή είναι σε φάση μη εστίασης…&lt;/p&gt;

&lt;p&gt;…ίσως αφού σπουδάσει μηχανικός πρώτα…&lt;/p&gt;

&lt;p&gt;(γέλια) Ναι, ίσως αφού σπουδάσει μηχανικός ή γίνει δικηγόρος και πάρει τέσσερα διδακτορικά.&lt;/p&gt;

&lt;p&gt;Έχει ειπωθεί ότι ένα μεγάλο έργο είναι κάτι που έρχεται με πολλή δουλειά, εκεί που έχει πέσει ο σπόρος ενός μεγάλου οράματος. Τι γνώμη έχεις γι’ αυτό, τι ρόλο παίζουν τα οράματα στη ζωή μας;&lt;/p&gt;

&lt;p&gt;Το όραμα είναι η εικόνα που έχει βάλει ο Θεός μες στην καρδιά του κάθε ανθρώπου. Όταν ο άνθρωπος είναι στη διαδικασία επιδίωξης του οράματος, ο Θεός, σύμφωνα με την οικονομία Του, κάνει το έργο Του. Επομένως, ο Θεός μας δίνει όνειρα και οράματα για να μας δείξει σε ποια διεύθυνση θέλει Εκείνος να δουλέψουμε, αλλά μας αφήνει στα χέρια των ανθρώπων που έχει βάλει στη ζωή μας και έγκειται στην προσωπική μας ελεύθερη βούληση το να δείξουμε τον χαρακτήρα μας, να βάλουμε τη δουλειά και τον κόπο, για να μπορέσουμε να φτιάξουμε την ψυχή, στην προσπάθεια να ικανοποιήσουμε αυτό το όνειρο. Έτσι, το να κυνηγάς το όνειρό σου, που είναι το κάλεσμα της ζωής σου, ενώ ταυτόχρονα υπάρχει ο ιδρώτας του προσώπου, σημαίνει δύο πράγματα. Το ένα είναι ότι ακολουθείς αυτό που σου έδωσε ο Θεός ως όραμα, οπότε η δουλειά που κάνεις δεν είναι πια δουλειά αλλά εργασία, και το άλλο είναι ότι με τον ιδρώτα του προσώπου σου μπορείς να λειτουργείς σε αυτή τη γη που έγινε όπως έγινε μετά την πτώση. Με τον ιδρώτα. Οπότε έχεις δυο συνθήκες που ικανοποιούνται. Κι αν μπορείς να ικανοποιείς τις συνθήκες της ανάπτυξης του χαρακτήρα, της εργασίας και της απόδοσης, μαζί με το κάλεσμα, που έρχεται μέσα από το όνειρο, νομίζω ότι είσαι ένας ευτυχισμένος άνθρωπος.&lt;/p&gt;

&lt;p&gt;Φυσικά η επόμενη ερώτηση είναι: ποιο είναι το όραμά σου για το Suibukan;&lt;/p&gt;

&lt;p&gt;Θέλω το Suibukan να αποτελέσει έναν πόλο, κατ’ αρχήν δημιουργίας κοινοτήτων. Είναι μια πύλη και μια χαρά που μου έχει δώσει ο Θεός, να οραματίζομαι μέσα από την κίνηση, μέσα από την τέχνη. Να μπορώ να έχω ανθρώπους δίπλα μου που είναι σωστοί μαθητές, οι οποίοι κι αυτοί με τον δικό τους τρόπο θα επηρεάσουν άλλους ανθρώπους, ώστε να έχουμε καλύτερη υγεία, καλύτερες οικογένειες, πιο δυνατή πίστη και μεγαλύτερη έρευνα πάνω στο τι ρόλο παίζουν πλέον οι πολεμικές τέχνες μέσα σε μία κουλτούρα, η οποία είναι ιουδαιοχριστιανική και έχει την πατερική συνείδηση της ανατολικής εκκλησίας, και πώς όλα αυτά τα πράγματα θα τα κάνουμε να δουλέψουνε με αρμονία και να γίνουν ένα εργαλείο, το οποίο μπορεί να έχει έρθει μεν από την Ανατολή, αλλά στα χέρια πιστών ανθρώπων μπορεί να παίξει ρόλο στη διαμόρφωση του χαρακτήρα, της υγείας και των κοινοτήτων που έχουμε στην Ελλάδα.&lt;/p&gt;

&lt;p&gt;Sensei βάζεις όρια σε αυτό το όραμα ή μήπως βλέπεις απεριόριστες δυνατότητες; Πώς το σκέφτεσαι;&lt;/p&gt;

&lt;p&gt;Όταν ο Θεός φέρνει ανθρώπους μαζί μέσα από μία πύλη, είτε αυτή λέγεται Suibukan ή επιστήμη ή οποιασδήποτε μορφής επιχειρηματική δραστηριότητα, όταν ο Θεός φέρνει ανθρώπους μαζί, είναι σίγουρο ότι ο σκοπός Του γι’ αυτούς τους ανθρώπους δεν είναι μόνο να μπορέσουν να κάνουν κάτι για το Suibukan ή για μια επιχείρηση, αλλά να γίνουν το προζύμι, ώστε να μπορέσει Εκείνος, σύμφωνα με την οικονομία του, να κάνει αυτό που πρέπει να κάνει. Όταν άνθρωποι ενώνονται, δεν είναι μόνο το Suibukan που τους ενώνει, αλλά και γενικότεροι προβληματισμοί σχετικά με τη ζωή ή την οικονομία… Ο συνασπισμός ανθρώπων που σκέφτονται, νοιώθουν το ίδιο, έχουνε ενότητα, αφοσίωση κι ομαδικό πνεύμα, σίγουρα είναι χαρακτηριστικό μιας ομάδας που μπορεί να πάει πολύ μακριά. Δεν είναι ανάγκη δηλαδή να περιοριστεί μόνο στον χώρο της κίνησης και των πολεμικών τεχνών.&lt;/p&gt;

&lt;p&gt;Σίγουρα. Κι εγώ δεν εννοούσα θεματικά όρια, αλλά πόσο μπορεί να απλωθεί γεωγραφικά.&lt;/p&gt;

&lt;p&gt;Το όραμά μου πιάνει ολόκληρο τον κόσμο. Δεν ξέρω αν θα γίνει στη δική μου ζωή, μπορεί να γίνει στη ζωή των παιδιών μου ή των εγγονών μου. Ο Θεός δουλεύει σε γενιές. Όταν μιλάει για το όραμα μιας κοινότητας, ποτέ το όραμα μιας κοινότητας δεν περιορίζεται σε μια γενιά. Απλώνεται σε πολλές γενιές. Οπότε ναι, με αυτή την έννοια, μιλάμε για πολλές γενιές και για όλο τον κόσμο.&lt;/p&gt;

&lt;p&gt;Οπότε, αυτό που λες, ότι μπορεί ένας άνθρωπος, μια παρέα ή ένας οργανισμός να αλλάξει ένα έθνος, το πιστεύεις;&lt;/p&gt;

&lt;p&gt;Δώδεκα μαθητές άλλαξαν όλο τον κόσμο.&lt;/p&gt;

&lt;p&gt;Αν υποθέσουμε, κι ας μην το συζητήσουμε περαιτέρω, ότι εκείνοι ήταν ειδική περίπτωση, είχαν ένα ειδικό χρίσμα, σήμερα ένας άνθρωπος, εγώ, εσύ, κάποιος, μια παρέα ή ένας οργανισμός, μπορεί; Το πιστεύεις;&lt;/p&gt;

&lt;p&gt;Εκατό τοις εκατό! Γιατί υποτίθεται πώς έχουμε κι εμείς το ίδιο χρίσμα. Εφόσον έχουμε αυτή την πίστη σε έναν Κύριο κι εφόσον έχουμε το ίδιο Πνεύμα που λειτουργεί στην ομάδα κι εφόσον είμαστε ανοιχτοί να αφήσουμε το Θεό να δράσει και διαμορφωθούμε έτσι ώστε να μπορέσει ο Θεός να χρησιμοποιήσει μέσα από εμάς αυτό που είναι, ο Θεός ψάχνει ψυχές οι οποίες είναι ανοιχτές στο να δεχθούνε το δικό του έργο. Οπότε, αν εμείς, ή οποιοσδήποτε, αποφασίσουμε να κάνουμε κάτι γι’ αυτό, ο Θεός θα το χρησιμοποιήσει. Αν είναι στα σχέδια του Θεού να παίξουμε ένα συγκεκριμένο ρόλο, θα παίξουμε. Δεν ξέρω αν είμαστε μόνο μία ομάδα, συνήθως αυτό δεν είναι η πραγματικότητα. Η πραγματικότητα είναι ότι στο σώμα του Χριστού πολλά μέλη κινούνται σε διαφορετικές χρονικές στιγμές και ο Θεός επιτρέπει ωριμότητες κι ανωριμότητες να συνυπάρχουν αυτή τη στιγμή στον κόσμο, για να μπορούνε οι άνθρωποι να δημιουργήσουν αυτή τη στιγμή την εικόνα που Εκείνος θέλει να έχουμε. Έτσι, μας οδηγεί σε μία πορεία που είναι για Εκείνον μεν γνωστή, εμείς όμως πρέπει να εξασκήσουμε την ελεύθερη βούληση, αν θέλουμε να είμαστε κομμάτι του παιχνιδιού, είτε ως ομάδα είτε ως άτομα στην ομάδα.&lt;/p&gt;

&lt;p&gt;Είναι σημαντικό αυτό που λες, ότι δουλεύουν σε γενιές τα πράγματα, γιατί άλλα μπορούμε να δούμε εμείς τώρα και άλλα ο Θεός σε βάθος γενεών.&lt;/p&gt;

&lt;p&gt;Βεβαίως, έτσι είναι. Εμείς είμαστε ασυνείδητοι όσον αφορά τις γενιές. Εμείς το μόνο που μπορούμε να κάνουμε είναι στην δική μας γενιά να χρησιμοποιήσουμε τη ζωή μας, έτσι ώστε να σέβεται τις γενιές. Που σημαίνει ότι πρέπει να σεβαστούμε τις προηγούμενες γενιές και θα πρέπει να διδάξουμε τις επόμενες, ώστε να υπάρχει μια συνέχεια. Γιατί, αν δεν υπάρχει συνέχεια στις γενιές, δεν υπάρχει συνέχεια στο έργο του Θεού. Τουλάχιστον μέσα από εμάς.&lt;/p&gt;

&lt;p&gt;Από εμάς τους μαθητές σου, υπάρχει κάτι που περιμένεις τα επόμενα χρόνια να κάνουμε;&lt;/p&gt;

&lt;p&gt;Το μόνο που περιμένω από τους μαθητές μου είναι να βελτιώνονται ως άνθρωποι, να βελτιώνουν τον πατρικό τους ρόλο, που τους έχει δοθεί, γιατί όσοι είναι δάσκαλοι σε dojo είναι άνθρωποι που διαχειρίζονται ζωές σε διαφορετικά επίπεδα, και να ερχόμαστε πιο κοντά στο Θεό. Οπότε όσο πιο κοντά οι μαθητές είναι στο Θεό κι ανακαλύπτουνε αυτό που χρειάζεται να κάνουνε, τόσο πιο πολύ ο Θεός θα μας δείξει πού πρέπει να πάμε και τι πρέπει να πράξουμε. Γιατί το τι έχω εγώ στο μυαλό μου δεν είναι σημαντικό. Το σημαντικό είναι το θέλημα του Θεού και το αν εμείς είμαστε σε θέση να αντιληφθούμε το θέλημα του Θεού και τον προορισμό στο οποίο μας οδηγεί. Από τους μαθητές μου δεν ζητώ τίποτε άλλο, παρά ανθρώπους που βαδίζουν στον ίδιο δρόμο και τον βαδίζουν επιτυχώς. Γιατί εμείς μεν κάνουμε τα βήματα, αλλά ο Θεός τα οδηγεί.&lt;/p&gt;

&lt;p&gt;Πώς βλέπεις τους μαθητές σου; Τους προβάλλεις, τους οραματίζεσαι κάπως; Ως δάσκαλος, επειδή είσαι πιο πάνω, έχεις άλλη οπτική γωνία. Επειδή ξέρεις τις ικανότητές του κάθε μαθητή σου, μπορείς να τον δεις όπως ίσως ούτε ο ίδιος δεν μπορεί να δει τον εαυτό του. Ισχύει αυτό;&lt;/p&gt;

&lt;p&gt;Βεβαίως. Ο μεγαλύτερος πόνος που έχει η υπόθεση είναι ότι εσύ αναγνωρίζεις περισσότερα απ’ ότι αναγνωρίζει ο μαθητής. Πρέπει, όμως, να τον φροντίζεις σιγά-σιγά, γιατί ο καθένας έχει την δική του πορεία, για να μπορέσει να αποκαλύψει και να ανακαλύψει όσα είναι μέσα του και το κάλεσμά του και να αντρειωθεί, για να μπορέσει να τα υπηρετήσει. Πολλοί άνθρωποι, δηλαδή, έχουν τεράστιες ικανότητες, έχουνε πλούτο μέσα τους, αλλά ακόμα δεν τον έχουν φανερώσει, ίσως γιατί δεν έχει έρθει ακόμη η ώρα, γιατί δεν έχουν βρει το δικό τους προσωπικό όραμα και πώς αυτό θα λειτουργήσει μέσα από το συλλογικό όραμα. Γενικά, όμως, βλέπω για όλους τους μαθητές μου ότι ο Θεός, εν δυνάμει, ήδη τους χρησιμοποιεί, εφόσον βρίσκονται μέσα σε αυτή την οικογένεια, για να κάνουν μεγάλα πράγματα.&lt;/p&gt;

&lt;p&gt;Για σένα το να βλέπεις αναξιοποίητες ικανότητες είναι ένα βάρος, έχεις μέσα σου μια ανυπομονησία, λες δηλαδή «άντε ρε παιδιά κάντε κάτι, προχωρήστε»;&lt;/p&gt;

&lt;p&gt;Μερικές φορές είναι, αλλά τις πιο πολλές φορές πρέπει να δεχτώ το χρόνο του Θεού. Το να έχεις μακροθυμία και εγκράτεια και να περιμένεις τον χρόνο του Θεού κι όχι τον δικό σου χρόνο, νομίζω είναι το καλύτερο που έχεις να κάνεις. Ειδάλλως θα χάσεις τα μαλλιά σου… (γέλια)&lt;/p&gt;

&lt;p&gt;Υπάρχει η έννοια προδοσίας στη σχέση δασκάλου-μαθητή; Έχεις κάποια εμπειρία πάνω σ’ αυτό;&lt;/p&gt;

&lt;p&gt;Βεβαίως υπάρχει και η προδοσία. Αν πρόδωσαν τον ίδιο το Χριστό, είναι δεδομένο ότι οποιοσδήποτε δάσκαλος σε μικρή κλίμακα, οποιοδήποτε πατέρας σε μικρή κλίμακα σίγουρα θα αισθανθεί την έννοια της προδοσίας. Η προδοσία συνήθως μπορεί να αρχίζει σε φαινομενικά προσωπικό επίπεδο, αλλά συνήθως δεν είναι απέναντι σε ανθρώπους είναι απέναντι σε ιδέες. Η επίθεση δεν είναι απέναντι στον συγκεκριμένο άνθρωπο, αυτό μπορεί να είναι κακή επικοινωνία. Αλλά μια κακή επικοινωνία μπορεί να γίνει καλή επικοινωνία, αν υπάρχει πρόθεση κι από τους δύο να γεφυρωθεί το χάσμα. Όταν, όμως, ο ένας είναι φορέας ενός οράματος κι ο άλλος νιώσει εχθρικός απέναντι στο ίδιο όραμα, αυτή είναι μια μορφή προδοσίας, η οποία λειτουργεί σε επίπεδο καλέσματος πια. Γιατί δεν υπάρχει λόγος να έρθει κάποιος και να σαμποτάρει ένα καλό όραμα, εφόσον αυτό είναι από το Θεό.
Άρα, σε αυτή την περίπτωση, εμφανίζεται η ίδια μορφή εμπειρίας Ιούδα. Ιούδες υπάρχουνε πάρα πολλοί. Εμείς βέβαια είμαστε αμαρτωλοί κι ανίκανοι να πλησιάσουμε το ρόλο που έπαιξε ο Χριστός, αλλά όλοι, ως πατρικά σύμβολα, ως πατεράδες, σύζυγοι, δάσκαλοι, είμαστε καλεσμένοι, βάσει του Ευαγγελίου, να αποτελούμε αρχές κι εξουσίες, οι οποίες, αν ικανοποιούν ένα όραμα, μέσα στο πλαίσιο του οράματος του Θεού, και αν είναι μέσα στη διεύθυνση που Εκείνος θέλει να μας βάλει, αποτελούν έναν Χριστοφορικό δρόμο. Κι αν κάποιος έρθει ενάντια σε αυτό το δρόμο, τις πιο πολλές φορές έρχεται ενάντια σε αυτές τις αρχές κι εξουσίες. Εδώ, στους δούλους λέει το Ευαγγέλιο να υπηρετούνε και να προσεύχονται για τ’ αφεντικά τους, πόσο περισσότερο ισχύει αυτή η επιταγή για τη σχέση μαθητή-δασκάλου, η οποία είναι ανώτερη από τη σχέση δούλου-αφέντη!&lt;/p&gt;

&lt;p&gt;Σε παρακολουθούμε χρόνια να είσαι σε μια μόνιμη διαδικασία αλλαγής, που μάλιστα κάποιοι δυσκολεύονται να ακολουθήσουν. Ποια θεωρείς την πιο ανατρεπτική κίνηση της ζωής σου, μια τόσο μεγάλη αλλαγή που σε μεταμόρφωσε;&lt;/p&gt;

&lt;p&gt;Η ανατροπή ήταν να πάω από την προ Χριστού ζωή στη μετά Χριστό ζωή. Συνέβη γιατί εγώ απλώς αποδέχτηκα κάτι που ο Θεός το είχε μπροστά μου. Το μόνο που έκανα ήταν να το αποδεχτώ. Τεράστια ανατροπή. Τα υπόλοιπα όλα εξελίσσονται και ξεδιπλώνονται με βάση αυτή την ανατροπή. Η αρχή έγινε πριν από δέκα χρόνια. Μπορεί φυσικά η προετοιμασία να είχε αρχίσει πολύ πιο πριν, αλλά τότε τον έλεγχο τον είχα εγώ. Όταν έχασα τον έλεγχο, άρχισε κάποιος Άλλος να τον έχει. Αυτό είναι η ουσία της ανατροπής. Είναι η ανατροπή που έγινε πάνω στον Σταυρό.&lt;/p&gt;

&lt;p&gt;Αυτή η ανατροπή, που ήταν η δυσκολότερη για εσένα, συνέβη να είναι και αυτή που δυσκολεύτηκαν περισσότερο από όλες τις άλλες να ακολουθήσουν οι μαθητές σου και το περιβάλλον σου;&lt;/p&gt;

&lt;p&gt;Σίγουρα. Εκατό τοις εκατό. Γιατί οτιδήποτε λες και κάνεις, όταν το κάνεις μέσα από ένα άλλο πνεύμα, πολλοί άνθρωποι θα προσπαθήσουν να πάρουν την έκφραση της ζωής σου και να εναντιωθούνε σε αυτήν, αλλά αυτό στο οποίο εναντιώνονται συνήθως είναι το πνεύμα. Οπότε η μεγαλύτερη αλλαγή, ακόμα και στον οργανισμό που έχουμε, η μεγαλύτερη ανακατάταξη, έγινε όταν ένας άνθρωπος άρχισε να έχει ένα διαφορετικό πνεύμα. Που δεν είναι πλέον το ανθρωποκεντρικό πνεύμα ενός ηγέτη σ’ έναν οργανισμό πυραμιδωτό, όπως είναι ένα σύστημα καράτε, αλλά είναι το πνεύμα του Θεού, το οποίο θέλει ο δάσκαλος να φτάσει σε ένα σημείο να πει το μαθητή του φίλο. Έχουμε δύο πνεύματα που συγκρούονται, από τη μία το πνεύμα ενός πυραμιδωτού συστήματος της Ανατολής μέσα από το Σιντοϊσμό ή μέσα από το Βουδισμό και από την άλλη ένα πνεύμα Χριστιανικό, το οποίο λέει ότι ο δάσκαλος με το μαθητή μπορούνε να συμπορεύονται και είναι αδέλφια. Κι αυτό είναι μια τεράστια σύγκρουση πνευματική που υπάρχει, η οποία μεν εξωτερικά εκφράζεται, γιατί δεν παύουν να υπάρχουν ιεραρχίες ή πατέρας και παππούς, αλλά το θέμα είναι ότι το πνεύμα που εμποτίζει όλα αυτά και τις γενιές είναι το πνεύμα του Χριστού, δεν είναι πνεύμα εξουσίας ανθρώπινης κι εγωισμού, αλαζονείας ή διαφοροποιήσεως λόγω θέσης.&lt;/p&gt;

&lt;p&gt;Τυραννίας…&lt;/p&gt;

&lt;p&gt;Τυραννίας ίσως. Στην κακή του μορφή είναι πνεύμα τυραννίας. Στην καλή του μορφή θα μπορούσε να είναι ένα καλό σύστημα διοίκησης, αλλά κοσμικό πάντα.&lt;/p&gt;

&lt;p&gt;Για να τελειώσουμε κάπως διαφορετικά, μια φευγάτη ερώτηση. Ποιο είναι το αγαπημένο σου φαγητό; Πριν τη « διατροφική ζώνη»(Sears).&lt;/p&gt;

&lt;p&gt;Το αγαπημένο μου φαγητό είναι τα λαδερά. Με μπόλικο σκόρδο. Όλες μας οι γεύσεις έχουν διαμορφωθεί από τις οικογένειες μας. Η μητέρα μου έφτιαχνε εκπληκτικά λαδερά, οπότε στο σπίτι μας τρώγαμε πολλά λαδερά.&lt;/p&gt;

&lt;p&gt;Φασολάκια, ας πούμε;&lt;/p&gt;

&lt;p&gt;Φασολάκια, μπάμιες, ιμάμ μπαϊλντί, γεμιστά.&lt;/p&gt;

&lt;p&gt;Ευχαριστούμε πολύ sensei.&lt;/p&gt;

&lt;p&gt;Παρακαλώ. Τις είχα δει από πριν τις ερωτήσεις και δυο μέρες τώρα βασανιζόμουνα να τις απαντήσω! (γέλια)&lt;/p&gt;

&lt;p&gt;Σεμινάριο Ηγεσίας, Λουτράκι. Νοέμβριος 2005.
Συνέντευξη Π. Βελησσαρίου – Σ. Οικονομίδης
(Αναδημοσίευση από το παλιό site του suibukan)&lt;/p&gt;
</description>
        <pubDate>Sun, 10 Aug 2014 00:00:00 +0000</pubDate>
        <link>http://yourdomain.com/articles/interview-with-sensei-poly</link>
        <guid isPermaLink="true">http://yourdomain.com/articles/interview-with-sensei-poly</guid>
        
        
        <category>articles</category>
        
      </item>
    
      <item>
        <title>Gichin Funakoshi - Έξι Κανόνες</title>
        <description>&lt;p&gt;Να είστε σίγουροι ότι ο καλύτερος τρόπος για να κατανοήσετε το Καράτε-ντο είναι όχι μόνο να ασκείστε στα kata, αλλά και να αποκτήσετε μιαν αντίληψη του νοήματος που υπάρχει στο κάθε kata. Όμως επειδή έχω αναλύσει αρκετά λεπτομερώς τα kata στο βιβλίο μου Karate-do Kyohan και δεν αποτελούν θέμα του παρόντος έργου, εδώ θα ήθελα μόνο να αναφέρω έξι κανόνες, η αυστηρή τήρηση των οποίων είναι απολύτως αναγκαία για καθέναν που επιθυμεί να κατανοήσει τη φύση της τέχνης.
&lt;!--more--&gt;
(Παρ’ όλο που ο δάσκαλος Φουνακόσι μιλάει για έξι κανόνες, ο κανόνας υπ’ αριθμόν τρία, κατά ανεξήγητο τρόπο λείπει από το χειρόγραφο κείμενο.)&lt;/p&gt;

&lt;p&gt;Πρώτος Κανόνας&lt;/p&gt;

&lt;p&gt;Πρέπει να είστε υπερβολικά σοβαροί στην εκπαίδευση σας. Μ’ αυτό δεν εννοώ ότι θα πρέπει να είστε επιμελείς με το μέτρο της λογικής ή μέτρια ένθερμοι. Εννοώ ότι ο εχθρός θα πρέπει να βρίσκεται πάντα στο νου σας, είτε κάθεστε, είτε στέκεστε, είτε περπατάτε, ή σηκώνετε τα χέρια σας. Αν σε μια σύγκρουση δώσετε ένα χτύπημα καράτε, δεν πρέπει να έχετε αμφιβολία ότι αυτό το μοναδικό χτύπημα θα καθορίσει τα πάντα. Αν κάνετε κάποιο λάθος, εσείς θα είστε εκείνος που θα πέσει. Θα πρέπει πάντα να είστε προετοιμασμένοι για μια τέτοια πιθανότητα.
Μπορεί να ασκείστε για πάρα πολύ καιρό, αλλά αν κινείτε απλώς τα χέρια και τα πόδια σας και πηδάτε πάνω –κάτω σαν μαριονέτα , τότε η εκμάθηση του καράτε δεν θα διαφέρει από την εκμάθηση χορού. Ποτέ δεν θα φθάσετε στην καρδιά του ζητήματος και θα έχετε αποτύχει να συλλάβετε την πεμπτουσία του Καράτε-ντο. Το να είστε υπερβολικά σοβαροί λοιπόν, δεν είναι απλώς μια προϋπόθεση για έναν οπαδό του Καράτε-ντο αλλά είναι εξίσου απαραίτητο για την καθημερινή ζωή του καθένα, γιατί η ίδια η ζωή είναι ένας αγώνας επιβίωσης. Εκείνος που είναι τόσο αφελής, ώστε να πιστεύει πως ύστερα από μιαν αποτυχία, θα έχει μια δεύτερη ευκαιρία, σπάνια θα κατορθώσει κάτι σημαντικό στη ζωή του.&lt;/p&gt;

&lt;p&gt;Δεύτερος Κανόνας&lt;/p&gt;

&lt;p&gt;Να ασκείστε με την καρδιά και την ψυχή χωρίς να ενδιαφέρεστε για την θεωρία. Πολύ συχνά εκείνος από τον οποίο λείπει αυτή η βασική ιδιότητα της υπερβολικής σοβαρότητας, καταφεύγει στη θεωρία. Ας πούμε για παράδειγμα, ότι κάποιος ασκεί ένα ιδιαίτερο kata για δύο μήνες κι ύστερα λέει με ένα στεναγμό κούρασης: «Άσχετα με το πόσο σκληρά ασκούμαι, δεν μπορώ να θέσω υπό τον έλεγχό μου αυτό το kata. Τι να κάνω;» Μόνο δύο μήνες! Πως θα μπορούσε να θέσει υπό τον έλεγχό του ένα kata μέσα σε δύο μήνες;
Για παράδειγμα το kibadachi (η στάση ιππασίας) φαίνεται υπερβολικά εύκολο, αλλά η αλήθεια είναι ότι δύσκολα μπορεί κανείς να το ελέγξει, ακόμη και αν ασκείται καθημερινά επί έναν ολόκληρο χρόνο μέχρι που τα πόδια του γίνουν βαριά σαν μολύβι. Πόσο ανόητο είναι λοιπόν να παραπονιέται κανείς επειδή ύστερα από άσκηση δύο μηνών δεν μπορεί να ελέγξει ένα kata απόλυτα!
Η αληθινή άσκηση δεν γίνεται με λόγια αλλά με ολόκληρο το σώμα. Κάποιοι άλλοι έχουν θέσει υπό τον έλεγχό τους τα kata τα οποία εσείς προσπαθείτε να μάθετε. Γιατί εσείς να μην μπορείτε να το κάνετε; Υπάρχει κάποιο πρόβλημα με εσάς; Αυτά είναι τα ερωτήματα που πρέπει να θέσετε στον εαυτό σας. Έπειτα πρέπει να ασκηθείτε μέχρι να πέσετε κάτω από την εξάντληση και ύστερα πρέπει να συνεχίσετε, χρησιμοποιώντας το ίδιο αυστηρό πρόγραμμα. Όσα έχετε μάθει ακούγοντας τα λόγια των άλλων θα τα ξεχάσετε πολύ γρήγορα, όσα όμως έχετε μάθει με τη συμμετοχή ολόκληρου του σώματος σας, θα τα θυμάστε για όλη σας τη ζωή.
Το Καράτε-ντο αποτελείται από ένα μεγάλο αριθμό kata, βασικών κινήσεων και τεχνικών. Έτσι κανένας άνθρωπος δεν είναι ικανός να τα αφομοιώσει όλα σε μικρό χρονικό διάστημα. Ακόμη, αν δεν κατανοήσετε το νόημα της κάθε τεχνικής και του κάθε kata ποτέ δεν θα μπορέσετε να απομνημονεύσετε – αδιάφορο πόσο σκληρά προσπαθείτε- όλες τις στάσεις και τις τεχνικές. Όλα αλληλοσχετίζονται κι αν δεν καταφέρετε να κατανοήσετε πλήρως το καθένα στο τέλος θα αποτύχετε.
Αλλά από τη στιγμή που θα ελέγχετε πλήρως μια τεχνική, θα αντιληφθείτε την στενή σχέση της με τις άλλες τεχνικές. Μ’ άλλα λόγια, θα μπορέσετε να κατανοήσετε ότι όλα τα τόσο πολλά kata μπορούν να ενσταλαχτούν μέσα σε λίγα βασικά. Αν συνεπώς γίνετε κύριος ενός μόνο kata, σύντομα θα κατανοήσετε όλα τα άλλα παρακολουθώντας απλώς την εκτέλεσή τους , ή αν τα διδαχθείτε σε μια διδακτική περίοδο.
Θα σας πω μια παλιά ιστορία που νομίζω ότι αντικατοπτρίζει πολύ καλά την άποψή μου. Αναφέρεται σ’ ένα διάσημο τραγουδιστή, ο οποίος είχε ένα πολύ αυστηρό δάσκαλο όταν στα νιάτα του μάθαινε την τέχνη. Κάθε μέρα, κάθε βδομάδα, κάθε μήνα και στην πραγματικότητα κάθε χρόνο ο νεαρός αναγκαζόταν να απαγγέλει το ίδιο ακριβώς απόσπασμα από την μπαλάντα Taikoki, χωρίς να του επιτρέπεται ποτέ να προχωρήσει παρακάτω.
Στο τέλος απελπισία κατέλαβε το νεαρό, ο οποίος (αν θυμάμαι καλά) αργότερα έγινε διάσημος ως ο δάσκαλος Κοσίτζι. Έχοντας πεισθεί ότι δεν ήταν κατάλληλος για την τέχνη που μελετούσε, μια νύχτα το έσκασε κρυφά από το σπίτι του δασκάλου του, παίρνοντας το δρόμο για την πρωτεύουσα Έντο, με την πρόθεση να ακολουθήσει άλλο επάγγελμα.
Ακολουθώντας το δρόμο του Χοκάιντο, ο Κοσίτζι σταμάτησε μια νύχτα σε ένα πανδοχείο στην επαρχία Σιζουόκα όπου, καθώς το έφερε η τύχη, γινόταν ένας διαγωνισμός απαγγελίας εκείνο το ίδιο βράδυ. Μην έχοντας τίποτα ο Κοσίτζι έλαβε μέρος στο διαγωνισμό και φυσικά απήγγειλε εκείνο το απόσπασμα από το Taikoki το οποίο γνώριζε τόσο καλά. Όταν τελείωσε, ο υπεύθυνος του διαγωνισμού ξέσπασε σε επιφωνήματα θαυμασμού. «Πες μου ποιος είσαι , γιατί είμαι σίγουρος ότι είσαι κάποιος διάσημος δάσκαλος!»
Ο νεαρός Κοσίτζι ικανοποιήθηκε από τα επαινετικά λόγια, αλλά ταυτόχρονα ένιωσε και κάποια αμηχανία επειδή ήταν αναγκασμένος να ομολογήσει πως δεν ήταν παρά ένας απλός αρχάριος. Έκπληκτος ο ακροατής του απάντησε: «Μου είναι δύσκολο να το πιστέψω. Η παρουσίασή σου απόψε ήταν αντάξια ενός διάσημου δασκάλου. Κοντά σε ποιόν μελέτησες;»
Τότε ο Κοσίτζι του διηγήθηκε πως το είχε σκάσει επειδή ο δάσκαλός του ήταν πολύ απαιτητικός.
«Αχ, πόσο φοβερό λάθος έκανες!» φώναξε ο υπεύθυνος. «Εξαιτίας ακριβώς της απαιτητικότητας του δασκάλου σου μπόρεσες να απαγγείλεις τόσο έξοχα απόψε, ενώ δεν έχεις μελετήσει παρά μόνο για λίγα χρόνια. Αν θέλεις να ακούσεις τη συμβουλή μου, γύρισε αμέσως πίσω στο δάσκαλό σου, ζήτησέ του συγγνώμη και παρακάλεσέ τον να σε δεχτεί ξανά ως μαθητή του.»
Ο νεαρός Κοσίτζι έκανε όπως τον συμβούλεψε ο υπεύθυνος του διαγωνισμού και πριν πεθάνει είχε γίνει ο διασημότερος δάσκαλος της εποχής του. Αναφέρω αυτή την ιστορία όχι απλώς για να εμπνεύσω τους τραγουδιστές, ή ακόμα και τους επίδοξους οπαδούς του Καράτε-ντο. Την αναφέρω γιατί, όπως τα διδάγματα πολλών ιστοριών που μπορεί να βασίζονται ή όχι σε πραγματικά γεγονότα, έχει εφαρμογή στην ίδια τη ζωή.&lt;/p&gt;

&lt;p&gt;Τέταρτος Κανόνας&lt;/p&gt;

&lt;p&gt;Να αποφεύγετε την υπεροψία και το δογματισμό. Εκείνος που καυχιέται με μεγάλα λόγια ή περπατάει καμαρωτός στο δρόμο σαν να είναι όλος ο κόσμος δικός του, ποτέ δεν θα κερδίσει τον αληθινό σεβασμό, ακόμη και αν είναι πραγματικά ικανότατος στο καράτε ή σε κάποια άλλη πολεμική τέχνη. Ακόμα πιο παράλογο είναι να ακούς τις υπερβολές εκείνου που δεν έχει ικανότητες. Στο καράτε ο αρχάριος είναι συνήθως εκείνος που δεν μπορεί να αντισταθεί στον πειρασμό να καυχηθεί ή να επιδειχθεί. Κάνοντάς το δεν υποβιβάζει μόνο τον εαυτό του αλλά και την τέχνη που διάλεξε.&lt;/p&gt;

&lt;p&gt;Πέμπτος Κανόνας&lt;/p&gt;

&lt;p&gt;Να προσπαθείτε να βλέπετε τον εαυτό σας όπως πραγματικά είναι και να υιοθετείτε από το έργο των άλλων εκείνο που αξίζει. Φυσικά, όντας καρατέκα, πολύ συχνά θα παρακολουθήσετε άλλους να ασκούνται. Όταν το κάνετε και βλέπετε κάποια δυνατά σημεία στην επίδειξη τους, προσπαθήστε να τα ενσωματώσετε στη δική σας τεχνική. Ή επίσης, αν ο εκπαιδευόμενος που παρακολουθείτε φαίνεται να μην αποδίδει όσο καλύτερα θα μπορούσε, αναρωτηθείτε μήπως και εσείς δεν ασκείστε με επιμέλεια. Ο καθένας μας έχει καλές και κακές ιδιότητες γι’ αυτό και ο συνετός άνθρωπος προσπαθεί να μιμηθεί το καλό που διακρίνει στους άλλους και να αποφύγει το κακό.&lt;/p&gt;

&lt;p&gt;Έκτος Κανόνας&lt;/p&gt;

&lt;p&gt;Να συμμορφώνεστε με τους κανόνες της ηθικής συμπεριφοράς στην καθημερινή σας ζωή, δημόσια ή ιδιωτική. Αυτή είναι μια αρχή που απαιτεί αυστηρή τήρηση. Με τις πολεμικές τέχνες και ιδιαίτερα με το Καράτε-ντο πολλοί νεόφυτοι θα επιδείξουν αναμφίβολα μεγάλη πρόοδο και στο τέλος μερικοί θα αποδειχθούν καλύτεροι καρατέκα από τους δασκάλους τους. Πολύ συχνά ακούω δασκάλους να αναφέρονται στους εκπαιδευόμενους τους σαν oshiego («μαθητής»), ή montei («οπαδός»), ή deshi («μαθητευόμενος») ή kohai («νεότερος»). Νομίζω ότι τέτοιοι όροι πρέπει να αποφεύγονται, γιατί μπορεί να έρθει καιρός που ο εκπαιδευόμενος θα ξεπεράσει τον δάσκαλό του. Στο μεταξύ ο δάσκαλος, χρησιμοποιώντας τέτοιες εκφράσεις, κινδυνεύει να πέσει στο σφάλμα της αυταρέσκειας, στον κίνδυνο να ξεχάσει ότι κάποια μέρα ο νεαρός για τον οποίο μιλούσε τόσο απερίσκεπτα όχι μόνο θα τον φθάσει αλλά και θα τον ξεπεράσει στην τέχνη του καράτε ή σε κάποιο άλλο τομέα της ανθρώπινης προσπάθειας. Η γνωστή ιστορία με το λαγό και τη χελώνα δεν είναι μόνο για παιδιά. Συχνά λέω στους νεαρούς συναδέλφους μου ότι μπορεί κανείς να φθάσει στην τελείωση του Καράτε-ντο, μόνο όταν θα έχει αντιληφθεί ότι, πάνω από όλα, είναι μια πίστη, ένας τρόπος ζωής.
Όταν επιχειρεί κανείς ένα εγχείρημα, προσεύχεται ένθερμα να επιτύχει. Ακόμη γνωρίζει ότι χρειάζεται την βοήθεια και άλλων, η επιτυχία δεν κατακτάται μόνο από έναν. Στο Καράτε-ντο, προσφέροντας βοήθεια στους άλλους και περιμένοντάς την από εκείνους, ο άνθρωπος αποκτάει την ικανότητα να ανυψώνει την τέχνη σε θέση πίστης, μέσω της οποίας τελειοποιεί το σώμα και την ψυχή του και έτσι φτάνει τελικά να αναγνωρίσει το αληθινό νόημα του Καράτε-ντο.
Θα ήθελα να έκανα λάθος, αλλά φοβάμαι ότι δεν κάνω, γιατί υπερβολικά συχνά ακούω νεαρούς εκπαιδευόμενους στο καράτε να χρησιμοποιούν εκφράσεις όπως jitsuryoku-gata («άνθρωπος πραγματικής ικανότητας») ή sento-gata («άνθρωπος της μάχης ή μαχητής) ή jissen-gata («άνθρωπος αληθινής μάχης ή πραγματικός πολεμιστής»). Οι όροι αυτοί είναι παράλογα παιδαριώδεις και προδίδουν αβυσσαλέα άγνοια του νοήματος του Καράτε-ντο.
Στο βαθμό που το Καράτε-ντο στοχεύει στην τελειοποίηση του νου όσο και του σώματος, εκφράσεις που υμνούν μόνο τη φυσική δύναμη δε θα πρέπει ποτέ να χρησιμοποιούνται σε σχέση μ’ αυτό. Όπως είπε πολύ σωστά ένας βουδιστής άγιος, ο Νιχίρεν (1222 – 1282 μ. Χ.), ο καθένας που μελετάει τα Σούτρα θα πρέπει να διαβάζει όχι μόνο με τα μάτια του σώματος αλλά και με τα μάτια της ψυχής. Αυτή είναι μια τέλεια συμβουλή που πρέπει να έχει πάντα κατά νου ο εκπαιδευόμενος στο Καράτε-ντο.&lt;/p&gt;

&lt;p&gt;Αντιγραφή από το βιβλίο: Karate-do: My Way Of Life του Gichin Funakoshi&lt;/p&gt;
</description>
        <pubDate>Sun, 10 Aug 2014 00:00:00 +0000</pubDate>
        <link>http://yourdomain.com/articles/gishin-funakoshi-six-rules</link>
        <guid isPermaLink="true">http://yourdomain.com/articles/gishin-funakoshi-six-rules</guid>
        
        
        <category>articles</category>
        
      </item>
    
      <item>
        <title>Anko Itosu - Οι δέκα αρχές του Karate</title>
        <description>&lt;p&gt;Τον Οκτώβριο του 1908 ο Sensei Itosu θέλοντας να προωθήσει το karate πέρα από τις ακτές της Οκινάβα, στην καρδιά της Ιαπωνίας, έγραψε το παρακάτω γράμμα όπου ανέλυε δέκα βασικές αρχές του Karate(Tode Jukun). Αυτό το περίφημο κείμενο στάλθηκε στο Υπουργείο Παιδείας και στο Υπουργείο Πολέμου της Ιαπωνίας, με στόχο να ενημερώσει τους αρμόδιους για τα πλεονεκτήματα της πολεμικής αυτής τέχνης και τη χρησιμότητά της για τους Ιάπωνες μαθητές.&lt;/p&gt;

&lt;p&gt;Οι δέκα αρχές του Karate
&lt;!--more--&gt;
Το Karate δεν προήλθε από τον Βουδισμό ή τον Κομφουκιανισμό. Στο παρελθόν και η σχολή του Shorin-Ruy και του Shorei-Ruy ήρθαν στην Οκινάβα από την Κίνα. Και οι δύο αυτές σχολές έχουν συγκεκριμένα χαρακτηριστικά που θα περιγράψω παρακάτω, πριν αλλοιωθούν από μελλοντικές αλλαγές:&lt;/p&gt;

&lt;ol&gt;
  &lt;li&gt;
    &lt;p&gt;Το Karate δεν θα πρέπει να εξασκείται για το προσωπικό συμφέρον του Karateka! Μπορεί να χρησιμοποιηθεί για την προστασία της οικογένειας ή του δασκάλου κάποιου. Δεν πρέπει να χρησιμοποιείται σαν μέθοδος επίθεσης σε κάποιον αλλά σαν τρόπος αποφυγής μιας μάχης όταν βρεθεί κανείς αντιμέτωπος με έναν εχθρό ή κακοποιό.&lt;/p&gt;
  &lt;/li&gt;
  &lt;li&gt;
    &lt;p&gt;Ο σκοπός του karate είναι να κάνει τους μύες και τα κόκαλα του σώματος σκληρά σαν πέτρες και να χρησιμοποιεί τα χέρια και τα πόδια σαν δόρατα. Εάν τα παιδιά αρχίσουν να εκπαιδεύονται από το δημοτικό, τότε θα είναι καλά προετοιμασμένα για την στρατιωτική τους θητεία. Θυμηθείτε τα λόγια του Δούκα του Ουέλλιγκτον μετά τη νίκη του επί του Ναπολέοντα: «Η μάχη του Βατερλό κερδήθηκε στα πεδία ασκήσεων του Ήτον ( αριστοκρατικό σχολείο αρρένων στην Αγγλία)» Πιστεύω πως αυτά τα λόγια είναι πραγματικά σοφά.&lt;/p&gt;
  &lt;/li&gt;
  &lt;li&gt;
    &lt;p&gt;Το Karate δεν μαθαίνεται γρήγορα. Όπως όμως ένας ταύρος που ξεκινάει αργά, τελικά μπορεί να διανύσει χιλιάδες μίλια. Αν κάποιος προπονείται προσεχτικά κάθε μέρα τότε σε τρία ή τέσσερα χρόνια θα αρχίσει να καταλαβαίνει το karate. Όσοι προπονούνται με αυτό τον τρόπο θα ανακαλύψουν το Karate.&lt;/p&gt;
  &lt;/li&gt;
  &lt;li&gt;
    &lt;p&gt;Η προπόνηση των χεριών και των ποδιών είναι σημαντική για αυτό και θα πρέπει ο karateka να εξασκείται στην makiwara. Για να το κάνει κάποιος αυτό θα πρέπει να χαμηλώσει τους ώμους του, να ανοίξει τα πνευμόνια του, να συγκεντρώσει τη δύναμή του, να πατήσει γερά στο έδαφος και να μεταφέρει την ενέργειά του στη λεκάνη του. Η εξάσκηση πρέπει να γίνεται 100 ή 200 φορές σε κάθε χέρι καθημερινά.&lt;/p&gt;
  &lt;/li&gt;
  &lt;li&gt;
    &lt;p&gt;Όταν κάποιος προπονείται στις στάσεις του Tang Te τότε θα πρέπει να κρατάει τη πλάτη του ίσια και τους ώμους του χαμηλά, να βάζει δύναμη στα πόδια του, να είναι σταθερός και να μεταφέρει την ενέργειά του χαμηλά στη λεκάνη του.&lt;/p&gt;
  &lt;/li&gt;
  &lt;li&gt;
    &lt;p&gt;Η προπόνηση σε κάθε τεχνική του Karate πρέπει να γίνεται με επαναλήψεις. Οι τεχνικές αυτές διαδίδονται με προφορικό τρόπο. Ο Karateka πρέπει να μαθαίνει καλά τις εξηγήσεις για κάθε κίνηση και να αποφασίζει πότε και με ποιο τρόπο θα τις χρησιμοποιεί, αν αυτό χρειαστεί.&lt;/p&gt;
  &lt;/li&gt;
  &lt;li&gt;
    &lt;p&gt;Ο Karateka θα πρέπει να αποφασίσει αν προπονείται στο karate για να βελτιώσει την υγεία του ή για να βοηθηθεί στα καθήκοντά του.&lt;/p&gt;
  &lt;/li&gt;
  &lt;li&gt;
    &lt;p&gt;Όταν προπονείται κανείς θα πρέπει να το κάνει σαν να βρίσκεται στο πεδίο της μάχης. Τα μάτια του πρέπει να είναι ανοιχτά και να κοιτάζουν έντονα, οι ώμοι του χαμηλά και το σώμα του έτοιμο/σφιγμένο . Πρέπει πάντα να προπονείται με ένταση και ψυχή και με αυτό τον τρόπο θα είναι πάντα έτοιμος για μάχη.&lt;/p&gt;
  &lt;/li&gt;
  &lt;li&gt;
    &lt;p&gt;Δεν πρέπει να προπονείται κανείς υπερβολικά. Κάτι τέτοιο είναι επικίνδυνο για το σώμα του και θα χάνει την ενέργεια από τη λεκάνη του. Το πρόσωπο και τα μάτια του θα πάρουν κόκκινο χρώμα. Να προπονείστε σοφά.&lt;/p&gt;
  &lt;/li&gt;
  &lt;li&gt;
    &lt;p&gt;Στο παρελθόν οι δάσκαλοι του karate ζούσαν για πολλά χρόνια. Το Karate βοηθάει στην διάπλαση και την ανάπτυξη των μυών και των κοκάλων του σώματος. Ακόμη βοηθάει στην κυκλοφορία του αίματος και στην πέψη. Εάν τον karate εισαχθεί στα δημοτικά σχολεία, τότε θα παράγουμε άντρες που θα μπορούν να αντιμετωπίζουν δέκα αντιπάλους. Πιστεύω ότι αυτό μπορεί να γίνει εάν εκπαιδεύσουμε όλους τους φοιτητές της Παιδαγωγικής Ακαδημίας της Οκινάβα στο karate. Έτσι όταν αποφοιτήσουν θα μπορούν να διδάξουν με τι]η σειρά τους στα δημοτικά σχολεία. Πιστεύω πως κάτι τέτοιο θα βοηθήσει πολύ το έθνος και το στρατό μας. Ελπίζω πως θα λάβετε σοβαρά υπόψη σας τις προτάσεις μου.&lt;/p&gt;
  &lt;/li&gt;
&lt;/ol&gt;

&lt;p&gt;Yasutsune Itosu&lt;/p&gt;
</description>
        <pubDate>Sun, 10 Aug 2014 00:00:00 +0000</pubDate>
        <link>http://yourdomain.com/articles/anko-itosu-ten-principles</link>
        <guid isPermaLink="true">http://yourdomain.com/articles/anko-itosu-ten-principles</guid>
        
        
        <category>articles</category>
        
      </item>
    
      <item>
        <title>Yamashita Suikendo</title>
        <description>&lt;p&gt;Το suikendo είναι η προσωπική τεχνοτροπία του master Yamashita Tadashi. Η λέξη Suikendo είναι συνδυασμός των λέξεων “sui”, που σημαίνει νερό, “ken”, που σημαίνει γροθιά και “do”, που σημαίνει τρόπος. «O τρόπος της γροθιάς που κυλάει σα νερό» είναι η φιλοσοφία και η αντίληψη της τεχνοτροπίας αυτής.&lt;/p&gt;

&lt;p&gt;Κατά την κίνηση του σώματος τα άκρα εκτελούν πολλαπλές τεχνικές χτυπημάτων και σπασιμάτων, δημιουργώντας την αίσθηση νερού που πέφτει συγκεντρωμένο σε ένα σημείο από ψηλά. Η αποτελεσματικότητα αυτής της τεχνοτροπίας βασίζεται στη σύνδεση των άκρων με το κέντρο βάρους με συνεχές ki, ενώ ταυτόχρονα το σώμα είναι χαλαρό. Η βάση των τεχνικών που χρησιμοποιούνται στο suikendo δεν είναι τίποτε άλλο από μια πολύ εξελιγμένη μορφή της σπουδής του shorin ryu.&lt;/p&gt;

&lt;p&gt;Το suikendo συνδυάζει στοιχεία Μάχης, Χορού και Αναπνοής. Αναπτύσσει τη φυσική δεξιότητα κι ευκινησία και δίνει στο πνεύμα μαχητική εγρήγορση.
Σε μας, τους μαθητές του hanshi Yamashita, αρέσει να αναφερόμαστε στο suikendo σαν τη jazz των πολεμικών τεχνών.&lt;/p&gt;
</description>
        <pubDate>Thu, 31 Jul 2014 00:00:00 +0000</pubDate>
        <link>http://yourdomain.com/martialarts/suikendo-gr</link>
        <guid isPermaLink="true">http://yourdomain.com/martialarts/suikendo-gr</guid>
        
        
        <category>martialarts</category>
        
      </item>
    
      <item>
        <title>Σύγχρονο karate της Ιαπωνίας</title>
        <description>&lt;p&gt;Κριτική θεώρηση της εξέλιξής του&lt;/p&gt;

&lt;p&gt;Τα διαφορετικά συστήματα ή “ryu” στην Okinawa είναι παράγωγα των τριών τεχνοτροπιών που αναφέραμε. Ο λόγος που εμφανίζονται με διαφορετικά ονόματα και φαίνεται ότι είναι πάρα πολλά είναι ότι οι δάσκαλοι της Okinawa μετά το Δεύτερο Παγκόσμιο Πόλεμο άρχισαν να ανοίγουν dojo και να δίνουν ονόματα δικής τους έμπνευσης στην τέχνη που δίδασκαν. Ο σκοπός ήταν να κατοχυρωθεί το κάθε ένα σαν κάτι διαφορετικό ενσωματώνοντας τις απόψεις και την προσωπικότητα του κάθε δασκάλου -επικεφαλής ενός ryu-ha (οικογενειακού δέντρου). Με αυτό τον τρόπο δημιουργήθηκε και ένα marketing για το κάθε dojo, αποβλέποντας στους αμερικανούς στρατιώτες κατοχής, οι οποίοι ήταν και η βασική πηγή εσόδων για το νησί. Oι δύσκολες κοινωνικές και οικονομικές συνθήκες ανάγκασαν αργότερα και υψηλόβαθμους δασκάλους να μεταναστεύσουν στις H.Π.A. Έτσι, πολλοί από αυτούς κράτησαν το karate τής Okinawa στις H.Π.A. σε ένα ψηλό επίπεδο.
&lt;!--more--&gt;&lt;/p&gt;

&lt;p&gt;Tο karate τής Okinawa σήμερα δεν έχει τη δημοτικότητα των καινούργιων συστημάτων που αναπτύχθηκαν στην Iαπωνία μετά το 1930 (Shotokan, Wado ryu, Shito ryu κλπ.). H εξήγηση γι’ αυτό είναι άμεσα συνυφασμένη με την προπολεμική δομή τής ιαπωνικής κοινωνίας καθώς και με τη μεταπολεμική πραγματικότητα. Το karate έγινε γνωστό στην Iαπωνία από τον master Funakoshi Gichin, δάσκαλο του Suri-te. Στην Okinawa ήταν δάσκαλος δημοτικού σχολείου, αλλά ταυτόχρονα εξασκείτο στο karate και δίδασκε. Ήταν μαθητής φημισμένων δασκάλων τού Suri-te. Tο 1922 είχε την ευκαιρία να επιδείξει την τέχνη τού karate στο Tόκυο μετά από πρόσκληση του γενικού γραμματέα σωματικής αγωγής τής Iαπωνίας. Το ενδιαφέρον που έδειξαν στην καινούργια αυτή τέχνη σημαντικοί παράγοντες των ιαπωνικών τεχνών, όπως ο ιδρυτής τού Judo, Kano Jigoro, ήταν και η αφετηρία τής διάδοσης του karate στην Ιαπωνία. Τον master Funakoshi ακολούθησε ο master τού Goju ryu, Miyagi Chojun.
Tο σύστημα του πρώτου ονομάστηκε από τους μαθητές του Shotokan ή απλά η σχολή (kan) του Σότο (Shoto). Σότο(μικρό πεύκο) ήταν το χαϊδευτικό τού master Funakoshi.&lt;/p&gt;

&lt;p&gt;H προπολεμική περίοδος στην Iαπωνία είχε αναπτύξει έναν ισχυρό εθνικισμό με μεγάλη αποστροφή προς οτιδήποτε ξένο και ιδιαίτερα κινεζικό. Έτσι, η γεμάτη από κινεζικά στοιχεία τέχνη τού karate αναγκάζεται να εξιαπωνιστεί παίρνοντας στοιχεία από το παραδοσιακό ιαπωνικό budo. Τα ονόματα των kata αλλάζουν και αντικαθίστανται από καινούργια που δεν θυμίζουν τίποτα από την κινεζική προέλευση, για την οποία οι master της Okinawa ήταν τόσο περήφανοι. Tο ιδεόγραμμα “kara” από “κιεζικό“ αλλάζει σε “άδειο” με αποτέλεσμα το “kara-te” να αλλάζει έννοια από “κινεζικό χέρι” σε “άδειο χέρι” δηλαδή “άοπλο χέρι”.&lt;/p&gt;

&lt;p&gt;H μεταπολεμική περίοδος βρίσκει λίγους επιζώντες και τον master Funakoshi στα ογδόντα τού ανήμπορο να επηρεάσει την εξέλιξη του karate.
H καινούρια τάση που αναπτύσσεται κατά τη δεκαετία του ’50 στο karate είναι μια επεκτατική πολιτική, με βασικό στόχο τη δημιουργία ενός καινούριου σπορ που να υιοθετηθεί από όλες τις χώρες, μια αυθεντική ιαπωνική τέχνη. Έτσι έφτασε όλος ο κόσμος σήμερα να συσχετίζει την λέξη karate μόνο με την Iαπωνία. Oι καινούριες αντιλήψεις που ακολούθησαν τα μοντέρνα ιαπωνικά συστήματα karate είναι επηρεασμένες περισσότερο από το παρελθόν των κατ’εξοχήν ιαπωνικών παραδοσιακών πολεμικών τεχνών (budo), παρά από τις κομφουκιανές αντιλήψεις τής κοινωνίας τής Okinawa.&lt;/p&gt;

&lt;p&gt;H ραγδαία εξάπλωση των συστημάτων αυτών ήταν επίσης συνυφασμένη με την οικονομική επεκτατική πολιτική τής Iαπωνίας από τη δεκαετία του ’50. Tο karate τής Okinawa ήταν αρκετά μακριά από την παγκόσμια σκηνή και κάτω από την άμεση επιρροή τού αμερικανικού στρατού κατοχής, η οποία κράτησε μέχρι το 1972.
Aπό το 1957, μετά τη δημιουργία τής J.K.A. ( Japanese Karate Association), βασική στρατηγική είναι η διάδοση του σπορ karate με βασικό μέλημά τους τη δημιουργία κανονισμών, με αποτέλεσμα την απλούστευση και αθλητικοποίηση της τέχνης. Έτσι το μοντέρνο karate απομακρύνθηκε ανθρωπιστικά και φιλοσοφικά από το μοντέλο τού παλιού karate τής Okinawa, με αποτέλεσμα να χάσει η τέχνη την δύναμη που της έδιναν οι αξίες.
Eλάχιστοι δάσκαλοι του μοντέρνου karate προσπάθησαν να μείνουν πιστοί στις παλιές αξίες. Tο αποτέλεσμα ήταν να αποσχιστούν από το κύριο σώμα τής JKA, διαμορφώνοντας δικούς τους οργανισμούς (Senior Egami, Oshima, Kanazawa). Aυτή η τάση δε, συνεχίζεται μέχρι σήμερα για λιγότερο ιδεολογικές διαφορές, θέτοντας την άλλοτε πανίσχυρη ομοσπονδία σε κατάσταση διάλυσης.&lt;/p&gt;

&lt;p&gt;H επεκτατική τάση που αναφέραμε με την κρατική υποστήριξη είναι και ο λόγος τής τόσο μεγάλης μαζικοποίησης του μοντέρνου ιαπωνικού karate στη δύση, σε τόσο μικρό χρονικό διάστημα. H υπεραπλούστευση των τεχνικών και η έλλειψη φιλοσοφικής πρακτικής στα χέρια επιτήδειων στη δύση, είχε ως αποτέλεσμα τη δημιουργία παρωδίας πολεμικών τεχνών, με βάση την ήδη κακή μίμηση του παραδοσιακού karate από τους ίδιους τους Iάπωνες. Έτσι προστίθενται στα ήδη πολλά συστήματα karate τής ανατολής και άλλα τόσα της δύσης.&lt;/p&gt;

&lt;p&gt;Σημαντική διαφορά στην εξέλιξη του karate της Ιαπωνίας από αυτό της Okinawa είναι ότι το πρώτο διδάχθηκε ως επί το πλείστον στα πανεπιστήμια και τα σχολεία στην απλουστευμένη του μορφή και όχι σε dojo στα οποία οι παραδόσεις διατηρούνται και η τεχνική εξελίσσεται και συνδυάζεται με την καθημερινή ζωή. Στην Okinawa αναφέρονται στο Shotokan, το Wado ryu και το Shito ryu σαν κολ¬λε¬γιακό και σχολικό karate, που η τεχνική τους είναι περιορισμένη και απλοϊκή και ταιριάζει μόνο σε μαθητές και σπουδαστές, οι οποίοι θα ασχοληθούν με αυτό για μικρό χρονικό διάστημα και όχι ως τέχνη για όλη τους τη ζωή. Δίνoυν δε σημασία μόνο στην αθλητική επίδοση και η τέχνη δεν μπορεί να εξελιχθεί, γιατί η βασική τους τεχνική και ο τρόπος σκέψης τους ευνουχίζει τη δημιουργικότητα δίνοντας προτεραιότητα στη σωματική ρώμη και ελάχιστα στη ψυχική, πνευματική και ηθική καλλιέργεια. Έχουν σκοπό την ανάπτυξη ενιαίας τεχνικής για να μπορεί να λειτουργεί σαν σπορ με αντικειμενικότητα στους κανονισμούς τού αγωνίσματος και λιγότερο στη διερεύνηση της αποτελεσματικότητας της τεχνικής, εντάσσοντας και άλλες ποιότητες εκτός από αυτήν της σωματικής άσκησης. Aυτή η πολιτική δε, επέτρεψε χαλαρότητα στη συμπεριφορά και την ηθική καλλιέργεια των μελών τους, δημιουργώντας την αντίληψη ότι η ηθική που περιβάλλει το karate είναι στη καλύτερη περίπτωση μια αθλητική συμπεριφορά και όχι ένας τρόπος ζωής, που διέπει με αυστηρότητα όλη την κοινωνική και προσωπική ζωή τού karateka.&lt;/p&gt;

&lt;p&gt;H ιστορική ανασκόπηση όμως του karate με όλες τις κοινωνικές και φιλοσοφικές του προεκτάσεις αποτελεί ξεχωριστή σπουδή και ξεφεύγει από τον σκοπό αυτού του εγχειριδίου. Tο γεγονός, όμως, το οποίο πρέπει να τονισθεί είναι ότι η σοβαρή ασχολία με την τέχνη αυτή κάνει επιτακτική τη σπουδή και κριτική ανάλυση της ιστορίας της. Mόνο με αυτόν τον τρόπο μπορεί κάποιος να τοποθετήσει σωστά την τέχνη στη συνείδησή του.&lt;/p&gt;

&lt;p&gt;Στο Suibukan κάνουμε προσπάθεια μέσα από τη διδασκαλία στο dojo καθώς και μέσα από έντυπα που διανέμουμε στους μαθητές μας, να τους ενημερώνουμε όσο το δυνατόν περισσότερο για τα θεωρητικά ζητήματα του karate και να ασκούμε κάποια κοινωνική κριτική μέσα από την τέχνη και το ρόλο που έπαιξε στην ιστορία. Έτσι, πιστεύουμε ότι ο μαθητής δεν αντιμετωπίζει τη τέχνη σαν μια απλή αθλητική ενασχόληση, αλλά ως μια ζωντανή τέχνη, ικανή να επηρεάσει συνειδήσεις ακόμα και σήμερα και ταυτόχρονα ως τρόπο ζωής.&lt;/p&gt;
</description>
        <pubDate>Thu, 31 Jul 2014 00:00:00 +0000</pubDate>
        <link>http://yourdomain.com/articles/modern-karate-gr</link>
        <guid isPermaLink="true">http://yourdomain.com/articles/modern-karate-gr</guid>
        
        
        <category>articles</category>
        
      </item>
    
      <item>
        <title>Matayoshi Kobudo</title>
        <description>&lt;p&gt;Το suikendo είναι η προσωπική τεχνοτροπία του master Yamashita Tadashi. Η λέξη Suikendo είναι συνδυασμός των λέξεων “sui”, που σημαίνει νερό, “ken”, που σημαίνει γροθιά και “do”, που σημαίνει τρόπος. «O τρόπος της γροθιάς που κυλάει σα νερό» είναι η φιλοσοφία και η αντίληψη της τεχνοτροπίας αυτής.&lt;/p&gt;

&lt;p&gt;Κατά την κίνηση του σώματος τα άκρα εκτελούν πολλαπλές τεχνικές χτυπημάτων και σπασιμάτων, δημιουργώντας την αίσθηση νερού που πέφτει συγκεντρωμένο σε ένα σημείο από ψηλά. Η αποτελεσματικότητα αυτής της τεχνοτροπίας βασίζεται στη σύνδεση των άκρων με το κέντρο βάρους με συνεχές ki, ενώ ταυτόχρονα το σώμα είναι χαλαρό. Η βάση των τεχνικών που χρησιμοποιούνται στο suikendo δεν είναι τίποτε άλλο από μια πολύ εξελιγμένη μορφή της σπουδής του shorin ryu.&lt;/p&gt;

&lt;p&gt;Το suikendo συνδυάζει στοιχεία Μάχης, Χορού και Αναπνοής. Αναπτύσσει τη φυσική δεξιότητα κι ευκινησία και δίνει στο πνεύμα μαχητική εγρήγορση.
Σε μας, τους μαθητές του hanshi Yamashita, αρέσει να αναφερόμαστε στο suikendo σαν τη jazz των πολεμικών τεχνών.&lt;/p&gt;
</description>
        <pubDate>Thu, 31 Jul 2014 00:00:00 +0000</pubDate>
        <link>http://yourdomain.com/martialarts/kobudo-gr</link>
        <guid isPermaLink="true">http://yourdomain.com/martialarts/kobudo-gr</guid>
        
        
        <category>martialarts</category>
        
      </item>
    
  </channel>
</rss>
