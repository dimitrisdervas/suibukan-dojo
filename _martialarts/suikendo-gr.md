---
title: Yamashita Suikendo
image: https://c1.staticflickr.com/3/2914/14772548166_047c8fc1ab_b.jpg
---
 Το suikendo είναι η προσωπική τεχνοτροπία του master Yamashita Tadashi. Η λέξη Suikendo είναι συνδυασμός των λέξεων "sui", που σημαίνει νερό, "ken", που σημαίνει γροθιά και "do", που σημαίνει τρόπος. «O τρόπος της γροθιάς που κυλάει σα νερό» είναι η φιλοσοφία και η αντίληψη της τεχνοτροπίας αυτής.

Κατά την κίνηση του σώματος τα άκρα εκτελούν πολλαπλές τεχνικές χτυπημάτων και σπασιμάτων, δημιουργώντας την αίσθηση νερού που πέφτει συγκεντρωμένο σε ένα σημείο από ψηλά. Η αποτελεσματικότητα αυτής της τεχνοτροπίας βασίζεται στη σύνδεση των άκρων με το κέντρο βάρους με συνεχές ki, ενώ ταυτόχρονα το σώμα είναι χαλαρό. Η βάση των τεχνικών που χρησιμοποιούνται στο suikendo δεν είναι τίποτε άλλο από μια πολύ εξελιγμένη μορφή της σπουδής του shorin ryu.

Το suikendo συνδυάζει στοιχεία Μάχης, Χορού και Αναπνοής. Αναπτύσσει τη φυσική δεξιότητα κι ευκινησία και δίνει στο πνεύμα μαχητική εγρήγορση.
Σε μας, τους μαθητές του hanshi Yamashita, αρέσει να αναφερόμαστε στο suikendo σαν τη jazz των πολεμικών τεχνών.